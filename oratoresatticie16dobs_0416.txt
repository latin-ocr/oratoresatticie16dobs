64 DE MALE GESTA LEGATIONE.

sagacissima conjectura esse usum, sed ab ingenio suo longissime
aberrasse. Nihil enim ejusmodi se commissurum. Ut autem vera
me dicere constet, ipsum Aristophanem testem producam. Accerse
Aristophanem Olynthium, ejusque testimonium recita, eos item qui
hoc ex illo audiverunt, mihique nunciarunt, Dercyllurn Autoclis F.
Hagnusium, et Aristidem Euphileti F. Cephisiensem.

TESTIMONIUM.

Testes jurantes et testificantes auditis, nefarias autem istas verborum
technas, quas iste adolescentibus pollicetur, quibusque nunc contra
‚Å∏rne est abusus, nunquid meministis, ut obortae sint ei lacrymae, ut
Graeciam deplorarit, ut Satyrum comicum histrionem laudaret,
quod hospites quosdam suos captivos fodientes in Philippi vinea, et
vinctos, in compotatione a Philippo impetrasset: hoc fundamento
jacto, adjecit, contenta acuta ista et nefaria voce, quam acerbum
sit, cum is qui Cariones et Xantliias repraesentet, adeo generosum
et magnanimum se praebuerit, me qui sim urbi maximae a consiliis,
qui illos x. M. Arcadas admoneam, petulantiam meam non cocr-
cuisse, sed calore evectum, curn nos quidam ex Philippi amicis Xe-
nodocus convivio excepisset, capillis traxisse, et loris arreptis ca-
ptivam mulierem flagellasse? Igitur si vos ei credidissetis, et Ari-
stophanes una curn eo me per mendacium oppressisset, ob turpe
crimen jure periissem. Sinetis igitur eum qui talis sit meus malus
genius (absit enim ut vobis sit), sinetis, inquam, versari inter vos?
Ac concionem quidem lustrabitis, in decretis autem vota per istum
facietis? Et exercitum sive pedestrem sive navalem ablegabitis'?
Atqui Hesiodus ait :

Saepe viri gens tota luit scelus unius atrox,
Qui praeceps agitur male sani pectoris aestu.

50. Unum adhuc superioribus adjiciam. Nam siqua estin rebus
humanis improbitas, cujus ego non principem esse Demosthenem
demonstraro, mori non recuso. Sed multis reus difficultatibus con-
flictatur, et animum ab ira periculum ad salutis revocat defensionem:
ac dispicere jubet, ne ullum accusationis caput praetermiserit. Ita-
que simul et vobis et mihi objecta crimina in memoriam revocabo.
Considerate igitur singula, Athenienses, quo decreto ego scripto
accuser, aut qua lege abrogata, aut qua impedita quo minus per-
ferretur, aut quibus pactionibus pro republica factis, aut quibus de-
cretis de pace deletis, aut quibus quae vobis probata fuerunt, non
adscriptis? Non placebat pax quibusdam oratorum. Nonne vero
tum refragari, non nunc me accusare debuerunt? Ditabantur qui-
dam bello de vestris tributis et publicis vectigalibus. Quorum messis
nunc desiit. Pax enim otium non alit. Ii ergo qui non laeduntur,

