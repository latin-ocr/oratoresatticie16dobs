ADVERSUS EUBULIDEM. 753

quid aliqui se cognatos ejus esse testificantur? Omnino. Pri-
mum consobrini quatuor: deinde sobrinus: post, qui consobri-
nas ejus duxerunt: curiales item: nec non Apollinis patrii, Jovis
Hercei gentiles: deinde ii quibus monumenta sunt eadem: deinde
municipes, eum saepe et probatum esse, et magistratus gessisse,
suis suffragiis ostenderunt. De patre igitur, quid vobis aequius
aut sincerius afferre potuissem? Vocabo autem vobis cognatos, si
vultis: de matre porro audite. Mater mihi est Nicareta‚ filia
Demostrati Melitensis. Ejus cognati, qui testimonium dicunt?
Primum patruelis filii duo: deinde consobrini matris: fpost Pro-
tomachi filii, ejus qui matrem meam prior habuit: deinde qui so-
rorem meam ex Protomacho duxit, Eunicus Cholargensis: post
filius sororis: quin et curiones cognati matris et municipes idem
sunt testificati. Quid igitur requiritis amplius? Nam et ex prae-
scripto legum contraxisse matrimonium patrem, et nuptiale munus
obtulisse curialibus, testes confirmarunt: ad haec autem me ipsum
quoque ostendi, participasse res omnes quae decent ingenuos· Qua-
propter ab omnibus partibus jure et convenienter lato pro nobis
suffragio, religiose pronunciabitis. Jam etiam, Judices, sexviros
interrogatis, an parentibus benefaciant: ego vero a patre pupillus
sum relictus, matrem autem, obsecro vos et obtestor, ut in patriis
sepelire monimentis hoc vestro suffragio liceat, ne me prohibete, ne
extorrem agite, ne cognatis spoliate, quorum tanta multitudo est,
ne denique me perdite. Potius enirn quam eos deseram, si ab eis
conservari non potuem, me ipse interficiam, ut saltem ab eis in
patria sepeliar.

5n

