808 EXORDIA CONCIONUM.

quae sit. Nunquid eos haec sine mercede dicere putatis? At oli-
garchiarum, quos isti defendunt, domini tacentibus etiam plus da-
rent. Nunquid haec potiora creditis? Praestare igitur vobis eligar-
chia democratiae videtur. Nunquid eos viros meliores judicatis?
Quis vem, qui contra receptum Reipublicae statum conciones
habeat, probus a vobis existimari jure potest? Reliquum igitur
est errare VOS, dum in ista sententia sitis. Quae plaga vobis ca· ,
venda est, Athenienses, ut ne aliquando ansam detis insidiatoribus;
ac tum demum errasse vos intelligatis, cum id vobis nihil jam pro-
derit. Non in eo quo nos vellemus, Athenienses, loco esse omnia,
neque apud vosipsos neque apud socios, minime fortassis est mi-
randum. Multa enim fortunae fluctuantis incertaeque arbitrio re-
guntur, causaeque plures exsistunt cur non omnia ex animi sen-
tentia mortalibus eveniant. At nullam esse prorsus populi aucto-
ritatem, sed illius adversarios dominari, hoc et mirandum est,
Athenienses, et meo quidem judicio, si qui recte cogitent, formi-
dolosum. Ac totius quidem orationis hoc mihi principium est.

ΙΙΙ.

Magnis opibus, Athenienses, rationem, qua perspicuum fiat quid
in illis rebus optimum factu sit de quibus nunc deliberatis, omnes
vos praelaturos arbitror. Quod cum ita sit, officii vestri est ut vos
ipsi libenter audiatis eos qui vobis consultum volunt. Nec enim,
si quis utile aliquid meditatus attulerit, id solum audire atque
accipere licebit: sed illud etiam vestrae felicitatis esse puto, ut
multa utilia dictu subito quibusdam in mentem veniant. Ex omni-
bus igitur deligere id facile fuerit quod maxime vobis expediet.

IV.

AEquum est, Athenienses, cum penes vos sit ex his quae dicuntur
eligere quod maxime probatis, omnes audiri : etenim saepe usuvenit,
ut idem homo in alio erret, in alio recte sentiat. Tumultuando
autem et celeriter fastidiendo fieri potest, ut multis utilibus con-
siliis fraudemini: at si modeste taciteque audietis, tum officio plane
fungemini, turn si quis delirare videbitur, eum negligetis. Ego
vero multa verba facere neque soleo, neque, si hactenus solitus
fuissem, nunc facerem, sed, quae vobis profutura existimem, ea,
quam a me fieri brevissime poterit, vobis explicabo. Quum nemini
prorsus, Athenienses, obscurum esse videam, quibus orationibus
vel delectemini, vel offendamini: tamen ea dicere quae jucunda
fore videantur, impostorum esse re0r; ab his autem quae Reipublicae
profutura esse persuasum habeas, etiamsi auditores obturbaturos
aut quidvis aliud facturos scias, non depelli, id ego et boni et cor-
dati eivis officium esse judico. Ego vero vos, si non propter quic-

