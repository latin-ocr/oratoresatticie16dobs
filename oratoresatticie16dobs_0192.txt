692 ADVERSUS POLYCLEM.

et eorum qui tum stipendia exegerunt et praefectorum classis ε cog-
noscetis enim me stipendia remigibus et militibus singulis mensi-
bus dedisse, a ducibus commeatu duntaxat accepto, excepto duo-
rum mensium stipendio, toto anno et quinque mensibus ; et nautas
a me conductos, et quantum pecuniae singuli acceperint, unde et
meum studium, et quamobrem iste a me navem finito trierarchiae*
meae tempore accipere noluerit, perspicietis.

TESTIMONIA.

4. Me igitur nihil falsi dixisse apud vos, Judiees‚ e recitatis te-
stimoniis audistis : ea porro quae dicam vera esse, omnes mihi assen-
tiemini. Triremis destructionem esse constat primum, siquis stipen-
dium non solvat: deinde, si quis interea in Piraeeum redierit. Nam
et maxima fit desertio, et nautae qui remanent nolunt rursum con-
scendere, nisi eis alia pecunia detur ad rem familiarem constituen-
dam: quae cum utraque mihi usu venerint, Judices, pluris mihi
trierarchia constitit. Etenim nulla mercede a duce accepta octo
mensibus huc appuli, legatos vehens, propterea quod mea navis
optime instructa erat. Et hinc cum rursus a populo mihi manda-
tum esset ut Menonem ducem in Hellespontum Autoclis cui abro-
gatum erat imperium loco veherem, celeriter solvi, et in eorum
nautarum qui me reliquerant locum conduxi alios, donis et auctora-
mentis magnis datis, veteribus autem nautis qui remanserunt ali-
quid largitus sum quod domi relinquerent ad constituendam rem
familiarem, praeter id quod prius acceperant, non ignorans, quid
cuique in praesentia esset opus ε cum autem ipse ita egerem, ut ita
me amet Jupiter et Apollo nemo vestrum credat, qui non vere cog-
nitum statum rerum mearum habet, et fundum Thrasylocho atque
Archeneo oppignerassem‚ triginta minis ab eis mutuo sumptis atque
inter nautas distributis, solvi profectusque sum, nt ne quid eorum
quae mandaveratis, populus, quod in me quidem esset, desideraret.
Quibus rebus populus auditis me et collaudavit et ad coenam in
curiam invitavit. Haec vere a me dici, lecto testimonio et plebiscito
cognoscetis.

TESTIMONIUM. PLEBISCITUM.

5. Postquam autem in Hellespontum venimus, quum trierarchiae
meae tempus exisset, et stipendia non nisi duorum mensium mili-
tibus soluta essent, atque alius imperator Timomachus adesset,
isque nullos navium successores adduceret, multi e meis abjectis
animis nave relicta abierunt, alii in Asiam militatum, alii in Thasi-
orum et Maronitarum naves, magnis adducti stipendiis magnaque

aum A:

