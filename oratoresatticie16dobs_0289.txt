CONTRA NEAERAM. 789

exigens, istos in judicium vocavi, vestraeque auctoritati subjeci.
Decet autem vos quoque existimare, non clam fore deos, in quos
isti impii fuerunt, quid vestrum unusquisque decernat, et ita pro-
nunciare, ut justitia flagitat, ac ulcisci diis maxime factam contu-
meliam, deinde vobis etiam ipsis. Quae si feceritis, omnes vos
hanc causam, qua ego Neaeram p e re grin am civi nuptam
accusavi, praeclare et juste dijudicasse existimabunt.

DEMOSTHENIS

ORATIO FUNEBRIS.

*—

1. Quum viris, qui in hoc‚moniment0 conditi sunt, quod in bello
strenue se gesserunt, publicum funus a senatu populoque decre-
tum, mihique mandatum esset ut pro more orationem de eis habe-
rem, statim cogitavi, qua ratione pro merito laudari possent: re
autem suscepta et meditata, pro defunctorum dignitate verba fieri
posse a nemine deprehendi. Qui enim a natura ingeneratum om-
nibus vivendi desiderium aspernati sunt, et occumbere honeste
quam afflictam Graeciae fortunam viventes cernere maluerunt, an
non eam suae virtutis memoriam reliquere quam nulla superare
possit oratio? Quod cum ita sit, tamen ut alii fecerunt hactenus,
ita et mihi disserendum hic esse reor. Quantum igitur civitas eo-
rum studium habeat qui in bellis occumbunt, cum caeteris e rebus
perspicitur, tum vero ex hac lege potissimum qua qui ad publicas
sepulturas orationem habeat deligi solet. Non ignara enim prae-
stantes viros nec de parandis opibus nec perfruendis vitae volupta-
tibus magnopere laborare, sed eorum omne desiderium in virtute
et laudibus acquiescere, orationibus iis quae illis ea proestarent
maxime ornandos censuit, ut, quam ipsi gloriam viventes adepti
essent, ea defunctis etiam redderetur.

2. Quod si quantum ad virtutem attinet solam in eis fuisse for-
titudinem viderem, ea collaudata finem dicendi facerem : cum vero
eis contigerit ut et praeclare nati et instituti sint liberaliter et in
vita gloriae studuerint, quibus rebus facturn est ut merito virtutem
colerent, horum aliquid praeterire sine pudore non possum. Ordiar

