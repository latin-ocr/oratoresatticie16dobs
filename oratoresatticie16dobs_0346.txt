846 EPISTOLAE.

ficienda, quae dii prohibeant ne ad exitum perducantur. Si quis
autem vestrum haec cavillatur, is est magna vaecordia refertus.
Qui, cum ea faeta esse videat, quae nemo futura metuebat, et
olim etiam facta sunt, cum populus per homines insidiatores im-
pulsus eos a quibus defendebatur suspectos habere atque odisse
coepit, nunc esse futura non putat, nonne insanit? Haec, si ades-

sem, coram vobis explicarem: postquam vero mecum ita agitur, ut “

cum eo velim agi, cujus mendaciis effectum est ut ego perierim,

per literas vestri et honoris et commodi ratione in primis habita .

significavi, secundo loco aequum esse censeo ut, qua benevolentia
Lycurgum viventem sum prosecutus, eandem erga ejus quoque
liberos prae me feram. Si cui vero fortasse in mentem venit, mihi
multum esse otii a rebus meis, illi ego respondere non dubitem, me
de vestra utilitate et omnium amicorum defensione non minus esse,
quam demea salute solicitum. Nulla igitur curiositate haec facio,
sed ut idem studium idemque institutum teneo, sic et haec et illa
pari animo suscipio. Otii vero tantum mihi superest, quantum
illis qui vobis male volunt superesse velim. Ac de his quidem satis.
Velim autem pro benevolentia et amore meo nunc breviter queri
vobiscum, id quod paulo post per longas literas, quas, si vixero, a
me exspectabitis, faciam, nisi prius a vobis jus meum fuero conse-
cutus. Quos, o-—quid dicam ut neque errare neque mentiri vi-
dear 2—nimirum negligenteS, neque aliorum neque vestri ipsorum
pudet, ob ea Demosthenem ejecisse, propter quae Aristogitonem
indemnem dimisistis : quaeque iis, qui vos floccifacere audent, non
accepta a vobis tenere licet, ea non dare mihi, ut et aere alieno re·
dacto et liberalitate amicorum sublevatus vobis satisfacere possim,
ut ne senectutem et exsilium mercedis loco pro meis vestra causa
exantlatis laboribus accipiens, commune probrum eorum qui me
laesere injuria, peregre in hominum conspectu verser. Quum autem
ego velim vestro beneficio et pro magnitudine animorum vestrorum
ab exsilio domum revocari, eaque infamia quae me immerentem
obruit liberari, fidemque publicam non diutius petam quam quan—
tum mihi temporis ad solvendam mulctam praefinivistis: et haec
denegatis, et interrogatis, ut mihi renunciatur, quis ergo me pro-
hibeat venire et haec agere? Quod vereri didici, Athenienses, et
longe alia fortuna sum, quam mea in vos et rempublicam facta
merebantur, et quod rei familiaris propter quosdam =iacturam feci,
ne illi duplum solvere cogerentur, cum simplum non possent, satis-
dare initio pro mea facilitate pollicitus : a quibus adjutrice vestra
benevolentia reversus, partem saltem, si non totum, recuperarem,
ut reliquum vitae tempus citra dedecus exigere liceret; quod si
vero ita, ut isti qui jactant talia jubent, venero, simul et ignominia

. a>— *kjt- - : *uussa ‚v ———=-< -- -mi -Λ

...-. Α ἶ·- .·.’;’

