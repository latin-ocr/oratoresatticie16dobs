584 ADVERSUS BOEOTUM

Boeotum roget aliquis, cum in Hippothoontiae tribus coetum se in-
gereret, et nondum se mei patris diceret esse filium, quodnam no-
men teipsum vere habuisse affirmaris? Quod si Mantithei tibi no-
men placebat, non propterea profecto placuit quod esses me natu
grandior. Nam qui turn ne tribum quidem meam ad te attinere ¹
putabas, quo pacto avum tibi meum vindicare potuisti? Praeterea ,
vestrum, Athenienses, numerum annorum novit nemo, ego enim
mihi, iste sibi plures esse dicet: sed rationem justitiae nostis omnes.
Ea vero quae est? Ex quo tempore pater istos adoptavit, ab eo
etiam filios existimari prius autem me apud municipes Mantitheum
inscripsit, quam istum ad curiales introduceret. Quare non aetate
tantum, sed jure etiam ego nomen hoc praerogativae loco merito
habuero. Esto.

ll. Quod si quis te roget, dic mihi, Boeote, qui nuncin Acaman-
tiam tribum translatus es, et municipium Thoricium, et factus
Mantiae filius, et portionem relictae ab illo haereditatis habes? Nihil
aliud respondere queas, nisi hoc,*et me dum viveret Mantias ado-
ptavit. Quod argumentum, si quis te roget, aut testimonium ejus
rei tibi est? Ad curiales me introduxit, dices. Quo igitur te no-
mine inscripsit, si quis roget? Boeoti respondebis: eo enim intro-
ductus es. Iniquum igitur est, te, qui civitate et 'relictis ab eo
bonis propter istud nornen fruaris, eo repudiato aliud tibi adsciscere
studere. Age, si pater vitae restitutus, aut eo te quo adoptavit
nomine contentum esse, aut alium tibi patrem quaerere juberet,
nonne aequum postulare videretur? Eadem igitur illa ego a te po-
stulo, ut aut alterius esse patris te profitearis, aut id nomen retineas
quod ille tibi dedit. At Hercule, contumelia quadam et insecta-
tione id tibi factum est. Sed saepe, cum pater istos adoptare nollet,
dicebant isti, matris suae cognatos nihilo esse deteriores patris mei
cognatis3 Boeotus autem nomen est avunculo istius: posteaquam
igitur pater introducere istos cogebatur, cum ego ante Mantithei
nomine introductus essem, sie istum Boeoti, fratrem ejus Pamphili
nomine introducit. Tu vero ostende quemquam Atheniensium, qui
duobus suis filiis idem nomen imposuerit, quod si ostenderis, ego
concedam patrem istud tibi nomen per contemptum indidisse.
Quanquam si talis eras, ut adoptari te cogeres, quo autem pacto ei
placeres non cogitares, ignoro qualern oporteat esse germanum
filium erga parentes: quod si germanus non eras, non modo jure
contemptus esses, sed etiarn periisses. Alioqui esset indignum, cum
leges de parentibus latae in filios a patre agnitos valeant, easdem in
eos qui invitos ad se adoptandos cogunt non valere.

12. Sed, o molestissime Boeote‚ imprimis ab omnibus quae factitas
desistito: quod si ‘omnino non vis, in eo saltem, obsecro te, ob-
temperato. Desine tibi ipsi facessere negotium, desine me calu-

