IN CTESIPHONTEM'. 113

sed quo me Alexandro venditarem, Philippo etiam tum vivente,
priusquam Alexander regnum obtineret, cum tu nondum illud de
Pausania somnium videras, nondum cum Minerva et Juncne noctu
collucutus esses. Quomodo igitur me Alexandro ante tempus ven-
ditarem, nisi vero idem somnium ego et Demosthenes viderimus?

79. At in eo me criminaris, quod non continenter sed interjecto
tempore ad populum accedam, idque nos latere arbitraris, istam te
sententiam non ex populari imperio, sed alia quadam reipublicae
forma traduxisse. Namque ubi obtinet paucorum dominatus, non is
qui vult, sed qui dominatur, accusat; in civitatibus vero liberis,
qui vult et quandocunque ei videtur. Et vero cum aliqua temporis
intermissione dicere virum indicat, qui cum tempora postulant et
utilitas communis, ad rempublicam accedit; ne unum vero diem
interponere, operarii est et quaestum aucupantis.

80. Quod autem nondum a me in judicium fueris adductus, non-
dum tuorum facinorum poenas dederis, ad has rationes cum confu-
geris, vel auditores obliviosos esse existimas vel ipse tibi illudis.
Quae enim in Amphissensi negotio impie commisisti, quae in rebus
Euboicis quaestus causa fecisti, quoniam tempora jam effluxerunt
quibus a me manifesto convictus es, eorum nunc fortasse populum
oblitum esse speras : rapinas vero tuas in triremium et trierarchorum
negotio, quod unquam tempus obscurare queat, cum tu lege de tre-
centis navibus lata, perpulsoque populo ut te rei nauticae curatorem
praeficeret, a me coram convictus es sexaginta quinque naves
actuarias trierarchis ademisse, quo facto majorem civitati nostrae
classem subripuisti, quam qzcae suppeteret cum Athenienses navali
apud Naxum p’raelio Lacedaemonios Pollimque devicerunt?

81. Ita vero criminationibus poenas tibi debitas obsepsisti, ut pe-
riculum sit non tibi qui injusta feceris sed iis qui te judicio perse-
quuntur, dum tu Alexandrum et Philippum inter calumniandum
assidue in ore habes, dum certos homines reipublicae opportuni-
tates impedire insimulas, dum res quidem praesentes semper labe-
factas, deque futuris mirifice polliceris. Non denique, curn diem
ego jam tibi dicturus essem, subdole effecisti ut Anaxinus Orita
comprehenderetur, qui Olympiadi merces coemebat, atque ipsum
illum virum discruciatum decreto tuapte manu conscripto capitis
damnasti, apud quem in Oreo diversabare, quocum ex eadem mensa
ederas, biberas, libaveras, cujus dextrae dextram junxeras, cum quo
amicitiam hospitiumque iniveras. Hunc, inquam, occidisti, et, cum
a me coram universo populo sceleris hujus convictus esses atque
hospitis occisor nominatus, impium facinus non negasti, sed illud
respondisti, ad> quod et populus, et quicunque advenae concionem
circumsistebant, clamorem sustulerunt: dixisti quippe. te reipu-
blicae salem hospitali mensae praetulisse.

*Q

