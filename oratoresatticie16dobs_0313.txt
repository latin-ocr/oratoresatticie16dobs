mune.. .

EXORDIA CONCIONUM. 813

odium vestrum in impostores vertendum erat, id suscipere con-
tingat. Video enim vos saepe non auctores rerum odisse, sed eos
qui de iis postremi dixerunt aliquid apud vos. Quanquam autem
haec omnia tam accurate cogit0, tamen opinor me, caeteris omissis
omnibus, de ipsis his rebus quae optima esse judicem, dicturum esse.

XV.

Vellem vos, Athenienses, qua erga omnes alios uti soletis huma-
nitate, eandem etiam erga vosmetipsos adhibere : nunc major vestra
est dexteritas in malis aliorum corrigendis, quam in iis quae vobis
ipsis eveniunt providendis. Fortassis autem aliquis dixerit, hanc
summam esse laudem nostrae civitatis, quod nullius emolumenti
privati gratia multa pericula propter ipsam justitiam ultro adierit:
ego vero et rectam esse eam de civitate opinionem existimo ac
probo, et illud etiam prudentium hominum officium esse puto, ut

eadem solicitudine res vestras privatas, qua alienas, curetis, ut non
humani solum, sed cordati etiam videamini.

XVI.

Fortassis, Athenienses, eum decet, qui vos aliqua de re monere
velit, sic dicere conari, ut et vos perferre possitis Í¾ aut certe, omissis
aliis verbis omnibus, illa de quibus deliberatis suadere: idque pau-
cissimis verbis.. Nec enim orationum penuria res vestras omnes
cepisse detrimenta cernere videmini, sed ob hoc quod alii suapte
causa concionantur et Reipublicae praesunt, alii, qui -nondum hoc
de se specimen praebuerunt, magis eloquentiae laudem captant,
quam in id student, ut suis orationibus Reipublicae consulatur:
ego vero, ne quod aliis faciendum esse dico, id ipse negligere vi-
dear, ac de aliis, quam de his ob quae surrexi, verba faciam, prae-
teritis reliquis omnibus, quae probem explicabo.

XVII.

AEquum mihi esse videtur, Athenienses, ut attente audiatur is,
qui se vobis et aequa et utilia esse ea, de quibus deliberemus,
ostensurum polliceatur. Ego igitur me id facturum opinor haud
difficulter, si vobis perexiguum quiddam persuaderi sinatis. Ne
unusquisque vestrum, quae his de rebus sentit, ea omnia se recte
sentire persuasum habeat, sed, si praeterea dici aliquid contigerit,
ut consideret atque audire omnia ne gravetur: deinde, si quid
recte dictum videbitur, utatur. Quicquid enim prudenter expli-
catum fuerit non minus vestrum qui usuri estis erit quam illius qui
id dixerit. Fundamentum quidem certe legitimae deliberationis
hoc est, ut ne decernatur, priusquam ca cx quibus decreta pendent
audita fuerint. Neque enim tempus idem, neque ratio est, et com-

