ADVERSUS SPUDIAM. 601

pretium, neque Polyeuctus solum moriens eas ab isto postularat:
inerant et mille octingentae drachmae. His autem lectis, si ea nihil
ad se attinebant, neque scriptura vera erat, quamobrem non statim
indignabatur et graviter ferebat? cur autem ea rursus et ipse con-
signavit quae nihil sani continebant, neque vere scripta erant? Nam
id quidem qui non toti scripturae assentiretur faceret nemo. Enim·
vero, Judices, perabsurdum id erit profecto, si licebit istis ea quae
ipsi comprobarunt nunc negare, vobisque nullum id signum vide-
bitur, quod omnes homines ad ea crimina quae neque vera neque
justa sunt, non obticescere, sed e vestigio litem movere, solemus:
quod qui non fecerint, si postea in judicio adversantur, improbi
calumniatores habentur. Quae quum Spudias nihilominus quam
ego intelligat, ac potius eo certius, quo saepius huc ingreditur, con-
traria iis quae egit omnibus loqui non erubescit. Vos quidem saepe,
una fraude animadversa, ea pro certissimo signo de tota accusa—
tione estis usi: isti autem usuvenit, ut omnis ejus oratio ipsa sese
coarguat. Cape testimonium, ut appareat et tum confessam esse

tabularum signa istius uxorem, et nunc a Spudia obsignatas as-
servari.

’ TESTIMONIUM.

9. His ita palam demonstratis, equidem nihil esse pluribus opus
existimo: nam cum et leges proferre possim, et testes eorum quae
dicta sunt omnium, et ipsius adversarii confessionem, quorsum
multis verbis opus est? Sed tamen, si de dote indignabitur, et sibi
de mille drachmis injuriam fieri dicet, mentietur t de his enim con-
tendit, cum non minus, sed plus etiam acceperit, ut statim vobis
declarabitur. Verum, si ista omnia revera accidissent, non ideo
esset utiquejustum me promissam dotem non accipere, si modo
aliquid est in legibus subsidii: neque etiam Polyeuctum, si filiarum
alteri minus alteri plus dare voluit dotis, nunc prohiberi. Tibi enim
ipsi, Spudia, licuit non ducere uxorem, mille drachmis, ut mihi,
non annumerans: sed tu nihilo minus habuisti, ut ego docebo.
Primum autem cape testimonium de sponsalium conditionibus.

TESTIMONIUM.

10. Qui igitur nihilo minus ille habet dicet aliquis, si isti in qua-
draginta minis aurum et vestis aestimata, mihi vero decem minae
seorsim additae fuerunt? Hoc ipsum ergo dicam. Spudias, Ju-
dices, a Leocrate mulierem cum auro et veste accepit, aestimatis
Leocrati assPolyeucto pluris quam mille drachmis: quae vero mihi
misit praeter dotem, quaeque habeo solum, ea siquis cum his quae
isti sunt data conferat, consimilia deprehendet, demptis iis quae ob

4 Η

