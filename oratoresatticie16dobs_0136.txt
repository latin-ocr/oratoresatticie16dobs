636 IN STEPHANUM I.

caput est, mendacium esse demonstravero, tum demum de tabulis a
me verba fieri. Pro testimonio igitur dixerunt, obtulisse Phormionem
testamentum aperiendum, quod exhibuerit apud Tisiam arbitrum
Amphion Cephisophontis affinis: me vero id aperire noluisse: et
fuisse id testamentum de quo ipsi dixerint, exemplum illius. De-
inde testamentum scriptum est. Ego vero de iis conditionibus a “
Phormione mihi latis, aut non latis, nondum dico quicquam, neque
de veritate etiam aut falsitate testamenti: quod iis de rebus statim
vos docebo.

4. Sed illud quod testati sunt, me tabulas aperire noluisse, sic
considerate, quanam de causa quisquam recuset aperire tabulas?
Ut ne seilicet 'testamentum in conspectum judicum veniret? Quod
nisi'isti cum provocatione testamentum conjunxissent, detrectatio
mea aperiendi rationis aliquid habuisset: curn vero utrumque suo
testimonio conjungant, et judices aeque audivissent, quid mihi lucri
afferebat detrectatio? Nihil utique. Imo contra potius, Athe-
nienses, etsi minime provocassent illi, et sermone tantum fuissent
usi, et obtulisset eis aliquis tabulas, ut testamentum, meum-fuisset
provocare, et eas aperire. Ut, si alia quaedam quam quae isti testa-
rentur inscripta essent, testes e circumstantibus multos facerem,
eoque argumento caetera quoque eos confinxisse ostenderem: sin
ea inscripta fuissent, ab eo qui exhibuisset postulassem ut ipse te-
staretur, qui si voluisset obnoxium eum habuissem, sin detrectasset,
rursus id satis argumenti mihi fuisset rem esse commentitiam:
quin etiam eo modo accidisset ut mihi cum uno res esset, ut vero
isti testantur, cum multis. Est ne vestrum aliquis, qui haec malu-
isset? Equidem opinor esse neminem. Proinde nec de alio cre-
dere idem debetis. Etenim, Athenienses, quae res per iracundiam
fiunt, aut propter lucri alicujus perceptionem, aut animi impeth,
aut aemulatione contentionis, eas res aliter geri ab aliis prout in-
genia et mores cujusque ferunt, nihil prohibet: a quibus autem re-
bus haec omnia remota sunt, et quum ratio utilitatis sedato animo
ducitur, quis ita vaecors est, ut· omissis profuturis, ea deligeret quae
causae victoriam laederent? Nam isti, quae nec credibilia nec pro-
babilia sunt, ea sunt testificati de nobis.

5. Neque vero ex eo solum quod me tabulas aperire noluisse
testes dixerunt, eorum mendacium perspicitur, sed ex illo etiam
quod testimonio suo provocationem cum testamento conjungunt.
Arbitror enim scire omnes vos, quae res afferri ad vos nequeunt,
earum rerum inventas esse provocationes: veluti, quaestiones ha-
beri coram vobis nefas est, ejus rei necesse est esse provocatio-
nem: item, si quid extra nostram regionem factum est uspiam,
necesse est et ejus esse rei provocationem, ut eo vel navigetur vel
eatur ubi facta est ; aliarumque similium rerum. Sed ubi res ipsas

