IN CTESIPHONTERL 103

quae insita esse debeant in ingenio viri popularis ac moderati, eque
contra ponam, qualem esse ¹verisimile sit hominem paucorum po-
tentiae studiosum atque improbum : vos, his duobus inter se com-
paratis, spectate jam mihi, non qualis lingua sit, sed qualem vitam
egerit.

55. Vos igitur omnes arbitror mihi assensuros, haec in homine
populari inesse oportere. Primum ut a paterna maternaque stirpe
liber sit, ne ob generis infortunium infensus sit legibus, quae pote-
statem populi tuentur. Deinde ut a majoribus suis alicujus erga po-
pulum beneficentiae haereditatem acceperit, vel quod est summe ne-
cessarium nullius inimicitiae, ne calamitatum in quas majores in·
ciderunt se vindicem praebens, malum moliatur civitati. Tertio ut
in quotidiani victus ratione ‘natura frugi sit ac temperans, ne ob per-
ditam in sumptibus nequitiam largitiones contra rempublicam acci-
piat. Quarto ut et vir bonus sit et dicendi peritus : praeclarum est
enim mente et consilio res optimas eligere easdemque eruditione ora-
toria et dicendi facultate instructum auditoribus probare posse 3 sin
minus ita contingat, utique bona mens anteponenda eloquentiae est.
Quinto forti animo esse oportet, ne in temporum angustiis et in
bellis populum deserat. At homini paucorum potentiae faventi his
omnibus adversa esse stpdia convenit: quid enirn ea vobis iterare
opus est? ⁵

56. Jarn vero dispicite, quodnam ex his insit in Demosthene z
ratio autem summa cum aequitate subducatur. Huic pater erat De-
mosthenes Paeaniensis, vir ingenuus quidem—neque enim mentien-
dum est—2 sed a materno avique materni genere quomodo se ha-
beat? Ego jam exponam. Gylo quidam -erat Ceramensis, Hic
Nymphaeo quod in Ponto est, quo tempore oppidum illud civitas in
ditione sua tenebat, hostibus prodito, delatus urbe exsulavit, cum
capitis damnatus judicii poenam non exspectasset. Hinc Bosporum
concessit, ubi Hortorum qui vocantur a tyrannis largitionem nactus,
uxorem ducit opulentam sane magnamque vim auri secum affe-
rentem, sed genere Scythidem, ex qua cum duas filias suscepisset,
easque cum grandi pecunia huc misisset, collocavit alteram nescio
cui, ne multorum in me odia concitem, alteram spretis civitatis
nostrae legibus duxit Demosthenes Paeaniensis‚ ex qua natus est
nobis percuriosus hic ardelio et calumniator Demosthenes. Quam-
obrem ab avo quidem materno hostis erit populi; ejus enim ma-
jores capitis damnavistis ι a materno genere Scytha barbarus lingua
duntaxat Groecus. Unde fit, ut improbitate etiam indigenam non
referat.

57. In quotidiani autem victus ratione qualis est? Ex trierarcho
scriptor oratiuncularum evasit, bonis patei-uis ridicule dissipatis.
Deinde cum in hoc etiam negotio perfidus haberetur, quod ora-

