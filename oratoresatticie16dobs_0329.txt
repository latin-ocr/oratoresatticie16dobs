EXORDIA coNffloNuM. 829

equidem omnem, si quid a se praeclare factum confidant, id unum,
rationem se reddere paratos, jactare perpetuo video ε at isti contra
id reprehendunt, quod illas res in quibus errastis nunc prorogare
vultis, atque imposturam valentiorem oportere esse existimant ea
quae mora intercedente fit probatione. Quid autern illi propositum
habeant, vestrum etiam plerique fortasse non ignorant: sed quon-
iam dicendae sententiae potestas data est, ea quemque proferre
decet, per quae negotia haec quam rectissime administrentur.

XLVIII.

Quod profuturum est universae civitati, id ut et dicatur ab om-
nibus precor, Athenienses, et a vobis decernatur. Ego quidem ea
dicam, quae utilissima esse vobis mihi persuasi, tantum precatus a
vobis, ne vel belli suscipiendi auctores, propterea fortes, vel illo-
rum adversarios, ignavos eadem de causa existimetis. Neque enirn
eadem est, Athenienses, probandarum et orationum et actionum
ratio: nunc enim prudenter deliberare vos decet, tum vero, si
forte visum fuerit, edere fortia facinora. Ac vestra quidem ala-
critas quantivis pretii ac talis adest, qualem exoptarit is qui reipu-
blieae consultum velit: quae quanto vehementior est atque prae*
clarior, tanto magis providendum, ut ea opportune utamini. Nul-
lius enim rei susceptio laudatur, nisi finem etiarn utilem sortiatur
et honestum. Ego vero, Athenienses, apud vos e viro me audisse
memini, qui nec prudentia carere nec imperitus rei militaris habe-
retur, Iphicratem dico, qui sic assereret, adeundum esse duci discri-
men belli, non ut vel haec vel illa evenirent, sed ut haec: his enim
verbis utebatur. Facile autem intelligebatur, hoc eum velle, ut
bene pugnaret. Suscepta igitur expeditione, is, in quem collata
est imperii auctoritas, suo vos arbitratu ducit: nunc vero quisquc
vestrum belli duces estis. Itaque hujusmodi consilia vobis ineunda
sunt, quae ab omni parte conducant Reipublicae‚ neque committen-

dum ut propter incertas spes quicquam isti felicitati periculosum
admittatis.

XLIX.

Neminem fore putabam, Athenienses, qui actis suis fretus cui-
quam irasceretur in ea inquirenti. Quo enim illa saepius explo-
rantur, eo majore necesse est auctores illorum florere gloria. Ve-
rum ipsi mihi palam facere videntur, se res administrasse non ex
utilitate Reipublicae. Qui igitur, cum de integro ratio consiliorum
actorumque reddenda est, sua facinora deprehensum iri praevident,
tergiversantur et nos indigna facere dicunt. Atqui, si eos qui in

acta vestra inquirunt iniquitatis accusatis, quid taudem nos de vobis
dicemus qui nos ipsi decepistis?

