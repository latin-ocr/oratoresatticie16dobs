ARGUMENTUM ORATIONIS IN STEPHANUM TESTEM
SECUNDAE.

In hac oratione et quaedam e superioribus firmius muniuntur, et alia nova inse·
rantur, ut, an et test-euim sit contra leges factum?

DEMOSTHENIS

IN STEPHANUM TESTEM

ORATIO SECUNDA.

1. Non· defuturam esse Stephano defensionem de testimonio, ac
fore ut verbis vos circumduceret, se non omnia in tabella perscripta
dixisse asserendo, vosque decipiendo, et ipse fere suspicabar, Ju-
dices. Nam et vafer est, et qui Phormioni scriptas orationes et
consilia suggerant multi sunt: simul etiam probabile est eos qui
mentiri pro testimonio instituant, etiam mendaciorum defensionem
statim meditari.

2. Quod autem in tam prolixa oratione nusquam vobis testes
produxit, se usquam ipsum affuisse patri meo id testamentum fa-
cienti, ut scire posset exemplum ejus testamenti id esse: quod pater
meus fecerit, aut apertas vidisse tabulas, quas pater pro testa-
mento reliquerit, haec quaeso vos ut una mecum memoriae mande-
tis. Verum quando testatus est, exemplum esse testamenti Pasiouis
ea quae tabulis inscripta fuerint, cum ostendere non possit vel te-
stamentum fecisse patrem nostrum, vel se interfuisse testamentum
faciente patre et vidisse, nonne aperte convincitur falsi testimonii ἲ

3. Quod si provocationem esse dicit, non testimonium, haud
vera praedicat: quiequid enim in judicium afferunt in mutua pro-
vocatione adversarii, per testimonium afferunt. Neque enim vobis
liquere posset, verane essent an falsa, quae utrique dicerent, nisi
quis etiam testes adhiberet: iis vero adhibitis, illis credentes ut qui
reddendis rationibus obnoxii sint, tum ex his quae a reis tum ex his
quae a testibus dicuntur, ea statuitis et decernitis quae vobis justa
esse videantur.

4. Argumentis autem ostendam et testimouium esse, non provo-

cationem, et quemadmodum oportuisset testificari, si facta fuisset
4 o

