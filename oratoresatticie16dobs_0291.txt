ORATIO FUNEBRIS. 791

copias ex universa Asia collectas soli bis terra marique profliga-
runt, privatisque suis periculis communem Graecis omnibus salu-
tem attulerunt. Quod vero jam dicam, quanquam id prius et ab
aliis est expositum, tamen ne nunc quidem justa et convenienti
laude fraudari viros illos decet. Qui quanto praestitisse Trojae op-
pugnatoribus jure putandi sint ex eo apparet, quod illi e tota Grae-
cia delecti optimates, decennium unam Asiae urbem obsessam, vix
ceperunt: hi vero ex universo Persarum regis imperio huc pro-
fectum exercitum, qui caetera omnia prostraverat, soli non modo
repulerunt, sed injuriarum etiam caeteris factarum poenas ab eo ex·-
egerunt. Grassationibus item Graeeorum inter se mutuis obsi-
stentes, omnia quae incidere pericula subierunt, a qua parte jus et
aequum staret, cum illa se conjungentes, donec ad hanc aetatem
series temporis nos perduxit. Nemo autem putet me, quod non
haberem quae de singulis horum dici possent, has res gestas enu-
merasse. Nam ut ad orationem inveniendam omnium minime sim
paratus, illorum tamen virtus ipsa illustria multa suppeditat, quae et
in promptu sunt et explicari facile possunt: sed mihi propositum
est, nobilitatis rerumque maximarum facta mentione, quam celer-
rime conjungere orationem cum rebus horum gestis, ut, quemad-
modum illos eodem genere natura devinxit, ita etiam communibus
a me laudibus celebrentur3 quod existimo gratissimum etiam illis
ac potius utrisque esse futurum, si inter se non ipso tantum ortu,
sed‘laudibus etiam, virtute sua ex aequo fruantur,

5. Necesse autem est, ut, antequam horum virorum facinora
commemorem, aliquid interponam orationi meae et ab eis, qui defun·
ctis alieni in funus prodierunt, benevolentiam petam. Nam si mihi
id muneris esset datum ut sepulturam vel magnificentia sumptuum
vel aliquo spectaculo equestrium gymnicorumve certaminum ador-
narem, quo studiosius et liberalius ea instruxissem, eo magis sun-
ctus esse viderer officio: sed, cum hae mihi partes attributae sint ut
hosce viros verbis ornem, nisi auditorum studia mihi suffragentur,
vereor ne, quo majorem adhibuero diligentiam, eo minus voti com-
pos fiam. Nam et divitiae et velocitas et vires et quae sunt ejus
generis alia uberes suis possessoribus fructus suppeditant, nec
alienis adminiculis egent, cum per se ipsa excellant in his, quibus
adsunt, tametsi alius nemo velit: at lepos orationis audientium
etiam studia requirit, quorum ope, quamvis ea mediocriter expli-
cata suerit, et gloriam conciliat et gratiam adjungit, sin iis desti-
tuitur, tametsi suavitate excellat, fastidium tamen parit audito-
ribus.

6. Cum autem hi multa gesserint propter quae jure laudentur,
tamenubi ad res ipsas perventum est, dubito quid primum dicam:
quia enim uno eodemque tempore omnia mihi sese ingerunt, fit ut

