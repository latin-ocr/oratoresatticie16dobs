ORATIO AMATORIA. 801

fecisse formosam, non quo facile ad voluptatem decepta prolabere-
tur, sed ut amplexa virtutem gloriam consequeretur.

9. Quanquam autem multo plura de te commemorare possem,
hic mihi finiendam esse puto laudationem, verito‚ ne mea tui prae-
dicatio naturae humanae limites excedere videatur. Nam usque
adeo dicendi vis ab adspectu vincitur, ut his quae sub sensum ocu-
lorum cadunt fidem esse abrogandam nemo putet: eorundem vero
laudes, etiam justo minores, non esse veras opinentur. His igitur
nunc omissis, ea tibi praecipere conabor, per quae vitam tuam
honoratiorem efficias. Te vero velim ea quae dicentur non obiter
animadvertere, neque existimare, me ostentandi potius ingenii,
quam tui juvandi studio, his verbis esse usum, ut nec a veritate
aberres, nec pro optimis obvia quaeque amplexus, pejus tibi con-
sulas. Etenim quorum obscura et‘humilis natura est⁷ hos nec
siquid non recte fecerint objurgamus ε at quorum laus, ita uti tua,
in illustri loco sita est, his honestissimarum rerum vel neglexisse
aliquid probro datur. Praeterea qui in aliis orationibus judicandis
hallucinantur, una tantum de re non optime statuunt: qui vero
consilia de vitae officiis non recte accipiunt aut contemnunt, erroris
sui per ornnem secum aetatem monimenta circumferunt. A quibus
omnibus te alienum atque immunem esse decet, ac. providere et
perspicere, quid maximam in rebus humanis vim obtineat: et quo
recte feliciterque constituto maximos iu vita fructus percipiamus,
quo item neglecto aut depravato in acerbissimas calamitates in-
cidamus. Neque enim obscurum est, ejus rei curam in primis esse
suscipiendam,quae plurimum in utramque partem momenti et virium
habet.

10. Mentem autem humanarum rerum omnium esse modera-
tricem reperiemus; quam sola philosophia et recte erudire et ex-
ercere queat. Ejus ergo te non expertem esse oportere censeo,
aut ab ea sectanda laboribus quibus ea paranda est deterreri : co-
gitandum potius, per ignaviam et socordiam nec facillima quaeque
posse comprehendi, tolerantia autem et industria nihil in rerum
natura esse bonorum quin comparetur. Atque omnium esse absur-
dissimum, parandarum opum augendique roboris et rerum similium
ardere cupiditate proptereaque multas aerumnas perpeti, quae omnia
mortalia sunt mentique servire consuerunt: ut vero ipsa mens,
quae caetera gubernat, quae nunquam deserit, quae totius vitae dux et
magistra est, excolatur, non elaborare. Praeclarum sane et fortunae
beneficio inter excellentes esse admirationi: sed multo praeclarius
est, suapte industria, quicquid eximium sit esse assecutum. Nam
illa etiam improbis non raro sese offert: haec vero nemini adest
nisi virtute praestantissimo, Ac de philosophia quidem disserendi

5 K

l
imos-³2:1³⁵:

