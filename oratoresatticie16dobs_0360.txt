8 CONTRA TIMARCHUM.

recte. Non ignorabat nimirum legislator, in natu majoribus vigere
prudentiam (audaciam autem incipere jam deficere in eis) ob usum
rerum. Volens igitur prudentissimos quosque consuefacere, ut sen-
tentiam necessario sibi dicendam putarent: cum uniuscujusque no-
minatim appellandi facultatem non haberet, communi totius aetatis
cognomine usurpato, ad suggestum eos vocat, et ad habendas con-
ciones adhortatur: eademque opera etiam adolescentes reverentiaml
erga seniores adhibendam esse docet, eisque priorem in rebus om-
nibus locum concedendum, et honorem senectuti habendum, ut ad
quam perventuri simus omnes, nisi nos fata interceperint. Itaque
veteres illi oratores, Pericles, Themistocles, Aristides, qui dissimile
Timarcho cognomen habet, quippe qui justus appelletur, adeo mo-
desti fuerunt, ut, quod nunc de more omnes facimus, ut prolata
manu dicamus, id tum audaciae tribuerint, et verecundati sint. Cujus
ego consuetudinis me reipsa magnum vobis argumentum ostensurum
arbitror.v Satis enim scio, vos ornnes trajecisse Salaminem, et So-
lonis spectasse statuam: itaque ipsi testari potestis, Solonem in
foro Salaminiorum situm esse manu intra vestem condita. Illud est
monimentum, Athenienses, et simulacrum gestus Solonis, quonam
pacto curn populo Atheniensium sermonem habuerit. Considerate
autem, Athenienses, quantum inter Solonem et Timarchum intersit,
et eos viros quorum paulo ante mentionem feci. Illos enim puduit
extenta manu verba facere: iste autem non olim sed nuper ali-
quando abjecta veste nudus toto corpore pugilem agebat in con-
cione: et quidem corpore ob ebrietatem et petulantiam ita male
turpiterque affecto, ut homines cordati oculos velarent, verecun-
dantes reipublicae vicem, quae talibus consultoribus uteretur.

7. Quibus rebus legislator perspectis, plane demonstravit, quibus
conciones sint habendae, et quibus apud populum verba facienda non
sint. Neque vero a suggestu repellit quemquam qui viropraetorio na-
tus non est, aut qui artem aliquam exercet victus parandi causa: sed
hos vel maxime amplectitur, eaque de causa saepe interrogat, quis
dicere velit? Quos vero a dicendo repulit? Qui turpem vitam egerunt.
Eos concionari non sinit. Atque ubi id declarat? In capite De Ora-
torum Exploratione. Si quis, inquit, publice verba fece-
rit, qui patrem aut matrem verberat, aut non alit, aut
eis domum non praebet, hunc verba facere non sinit.
quue recte mehercule, mea quidem sententia. Cur? Quod si quis
erga eos officio non fungitur, qui pari cum diis immortalibus honore
sunt afficiendi: is quo pacto alios homines tractabit, et totam civi-
tatem? Quibus secundo loco habendis concionibus interdixit? Si
quis, inquit, imperatas sibi expediti ones non obi-
erit, aut clypeum abjecerit. Recte. Cur tandem? Homo,
ei civitati, pro qua arma non sumis, cuique ob ignaviam opem ferre

