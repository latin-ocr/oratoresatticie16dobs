118 ΙΝ CTESIPHONTEM.

terarum ludis, non musica tantum juvenes erudiri, sed multo etiam
magis publicis praeconiis. Praedicatur aliquis in theatro, quod co-
rona donatur virtutis ergo ac fortitudinis et benevolentiae, homo
vita immodestus atque contaminatus? Adolescens hisce visis cor-
rumpitur. Poenas dedit improbus aliquis et in lenocinio versatus, ut
Ctesiphon? Caeteri erudiuntur. Scitumne aliquis honesto atque
aequo adversum tulit, inde domum reversus filium instituere aggre-
ditur? At is jure non auscultat3 monere enim et praecipere, merito
hic obtundere nominatur. Quocirca non solum quasi judicantes,
sed quasi omnium oculis observati, ita sententiam ferte, ut iis civi-
bus rationem reddere possitis qui nunc quidem non adsunt, sed vos
quidjudicaveritis interrogabunt. Probe enim nostis, Athenienses,
talem visum iri civitatem, qualis est ille de quo fit praeconium:
atqui turpissimum sit, vos non cum majoribus vestris sed cum De-
mosthenis ignavia comparari.

92. Quonam igitur modo hujusmodi dedecus evitari possit? Si
eos scilicet qui nomina popularia et humanitatis plena praeoccu-
pant, moribus autem sunt infidi, caveatis. Benevolentia enim et po-

pularis status nomen in medio posita sunt; verum ea verbis ple-
* rumque ante alios occupant, qui factis longissime ab iis distant.
Itaque'cum oratorem nacti fueritis coronarum externarum et prae-
coniorum apud Graecos faciendorum cupidum, revocare eumjubete
verborum probationes praeconiorumque, sicut leges jubent, ad vitam
laudabilem et mores modestos: cui vero haec testimonia desunt,
ei suas laudes constabilire nolite. Ita enim popularis imperii curam
habebitis, vobis jam paulatim de manibus elabentis. Quid enim?
non indignum vobis videtur, senatum populumque nostrum despici,
literas autem ac legationes in privatas domos pervenire, non eas a
vulgaribus quidem hominibus missas sed ab iis qui in Asia atque
Europa principatum obtinent? Et quibus facinoribus capitale le-
gibus supplicium constitutum est, ea se nonnulli committere non
inficiantur, sed palam apud populum confitentur, et literas inter se
conferunt recitantque, atque alii vos hortantur ut in ora sua, quasi
popularis imperii sint custodes, oculos figatis, alii praemia poscunt,
tanquam publicae salutis conservatores: populus autem ob ea quae
acciderunt animo fractus, quasi senio confectus aut delirio captus
sit, nomen solum dominationis popularis retinet, res quidem ipsas
aliis concessit. Deinde ex concionibus disceditis, non ut qui consul-
taritis, sed veluti ex coena collatitia fragmentis quae supersunt dis-
tributis. Ut autem non inania me effutire constet, id quod dico ex
his considerate.

93. Fuit hic—magno equidem curn dolore miserias civitatis sae-
pius commemoro—vir quidam privatus, qui ad Samum tantum na-
vigare aggressus, tanquam proditor patriae eo ipso die a Senatu

