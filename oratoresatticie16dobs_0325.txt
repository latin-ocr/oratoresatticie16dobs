EXORDIA CONCIONUM. ⁵ 825

duraturam hic concionantur, cum dicunt neque tributa conferenda
neque militandum esse, sed omnia sua sponte confectum iri. Et
haec ab alio aliquo redargui oportebat, idque ea ratione fieri quae
esset e Republica: mihi autem videtur fortuna nunc etiam quodam-
modo melius mereri de nobis quam magistratus. Nam quod omnia
fere 'pei-eunt, id eorum quibus negotia mandata sunt socordiae et
improbitatis signum esse debet: quod vero non olim omnia perie-
runt, vestrae fortunae beneficium equidem esse judico. Dum igitur
fortuna cessat et inimicos extollit, reliquarum ’ rerum curam susci-
pite: quod nisi feceritis, providete, ne vos simul et omnes magi·
stratus accusetis, et res vestrae, o Athenienses, inclinentur. Nec
enim fieri potest, ut eae sine magna aliqua clade consistant, cum
nemo sit qui eas tueatur.

XL.

Nihil absurdi est, Athenienses, eos qui semper et assidue suas
in Republica rationes ad paucorum dominatum referunt, in eo nunc
etiam esse deprehendi: sed illud potius jure quispiam demiretur,
vos qui ea sciatis saepe libentius illis auscultare, quam vestris de-
fensoribus. Etsi autem fortassis ut privatim facile non est omnia
recte agere, sic neque publice‘: non tamen maximi momenti negotia
sunt negligenda. Sunt autem caetera minora omnia: cunr vero de
statu civitatis, de caedibus, de reipublicae popularis eversione de-
clamitantes quosdam auditis, quis vos non mente captos arbitretur?
Nam caeteri quidem mortales omnes, aliorum exemplis admoniti,
cautiores fiunt: vos autem auditis etiam aliorum casibus formidare
non potestis, sed quae privatim stultitiae tribuatis si admissa sint,
ea vos publice admissuri mihi videmini, nec nisi accepto malo fore
prudentiores.

XLI.

Nemo unquam sortasse vestrum quaesivit, Athenienses, quam-
obrem calamitosi rectius quam fortunati suis rebus consulant.
Ejus autem rei alia causa nulla est, nisi quod ita fit, ut hi neque
formident quicquam, neque si quispiam pericula commemoret, ea
ad se pertinere putent: illos recens adhuc erratorum memoria,
quando in clades inciderunt, prudentes ad caetera et moderatos
efficit. Jam proborum hominum officium est, cum fortuna utuntur
secundissima, tum summum habere modestiae studium. Neque
enirn quicquam tam formidabile est quin vigilantia praecaveri,
neque ullum malum est quin oscitantibus evenire, possit. Haec
non ideo dico, ut vos frustra perterrefaciam‚ sed ut ne successibus
istis elati, ea quae incidere possent, nisi caute res administraretis,
pericula, si vobis exposita fuerint, contemnatis, et sine ullo malo,

5 N

