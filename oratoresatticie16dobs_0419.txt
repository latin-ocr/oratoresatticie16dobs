DE MALE GESTA LEGATIONE. 67

fiee populum extulit. Nam mille talenta signatae pecuniae in arcem
retulimus, et centum alias triremes fabricati sumus, et navalia ex-
struximus, et equites mille ducentos comparavimus, et alios totidem
sagittarios; erecta item sunt austrina moenia, neque quisquam
statum popularem evertere est aggressus. Rursus cum persuasum
nobis esset, ut bellum adversus Megarenses susciperemus, tum
agros nostros vastari passi sumuS‚ tum multis bonis amissis, pacem
petivimus, atque fecimus per Niciam Nicerati filium. Sic iterum
hoc tempore septem millia talentum ob pacis istius commoda in
arcem retulimus, et triremes expeditas atque integras non pauciores
trecentis comparavimus, item tributi nomine quotannis mille du-
centa talenta nobis fuere pensitata; tenuimus Chersonesum, Naxum,
Euboeam, plurimas colonias iis temporibus condidimus. Et cum tot
bonis afflueremus, propter Argivos bellum intulimus Lacedaemoniis,
Argivis obsecuti, donec tandem per oratorum velitationes eo deve-
nimus, ut praesidium urbi imponeretur, et quadringenti, ac post impii
triginta tyranni, rerum potirentur, pace non ultro facta, sed vi nobis
imperata. Rursus vita modeste acta, et populo e Phyle reducto,
Archinoet Thrasybulo populi partes defendentibus, oblivione in-
juriarum jurejurando sancita, unde omnes civitatem nostram sa—
pientissimam judicarunt, tunc populo recreato, atque iterum viribus
aucto, cives adulterini, et fraude in album civitatis relati, subinde
laborantem urbis partem sibi conciliarunt, et bellum ex bello seve-
runt. Nam in pace verbis pericula amplificabant, et praemonebant,
atque animos liberales et nimis celeres exstimulabant, in bellis autem
arma non attingebant, quamvis et censores essent, et classium prae—
fecti, qui quidem liberos e scortis suscipiebant, et ob calumniandi
studium infames erant. Hi igitur nostram urbem in extrema pericula
conjiciunt, et cum popularis imperii nomen non moribus, sed assen-
tatione colant, et pacem turbent, qua popularis status conservatur,
atque iis navent operam, qui populum bellis opprimunt: hi nunc
conglobati me invadunt, ac Philippum pacem emisse dictitant, atque
in pactionibus omnia nobis praeripuisse3 quam autem pacem impe-
trarit sibi conducibilem, eam violasse. Me vero sic accusant, non
ut legatum, sed ut Philippi atque ipsius pacis sponsorem: et cum
ne totius quidem orationis potestas penes me fuerit, actionum ex-
spectationem a me reposcunt. ,Iam eundem hominem in decretis
laudatorem meum ostendo, et in judicio accusatorem reperio. Et
cum decimus ipse legatus fuerim, solus rationes reddo.

55. Adsunt mihi quidem qui una mecum vos deprecentur, pater
meus, cui spem senectutis ne eripiatis : et fratres, qui a nie sejuncti
vitam sibi acerbam putabunt : affines item et hi puelli quidem, qui
pericula nondum intelligunt, scd miserabiles tamen sunt futuri, si
quid nobis acciderit. Pro quibus ego vos oro atquc obtestor, ut eos

