IN CTESIPHONTEM. 95

tiose: prohibet enim quominus ad consessum illum Pylaeum oc-
currant, qui necessario ante praestitutum tempus erat futurus. Sed
aliud ei scito adscriptum est multo et apertius et acerbius Athe-
niensium inquit hieromnemon et Pylagorae, qui
posthac futuri sunt, cum iis qui illuc conveniunt
neque verborum neque factorum neque scitorum
neque ullius rei habeant commercium. Quorsum
autem illud est ne habeant commercium? Verumne dicam, an id
quod sit auditu jucundissimum? Verum ’dicam; nam quod ita
semper ad voluptatem dictum fuit, id vero civitatem nostram huc
redegit. Non sinit vos jurisjurandi meminisse, quod majores vestri
juraverunt, non exsecrationis, non oraculi.

41. Nos igitur, Athenienses, propter hoc plebiscitum hic man-
simus, at vero reliqui Amphictyones ad Pylas convenerunt praeter
unam civitatem, quus ego neque nomen proferam, et absit precor
ut Graecorum cuiquam similis accidat calamitas. Ibique congregati
exercitum in Amphissenses ducendum censuerunt, et imperatorem
legerunt Cottyphum illum Pharsalium‚ qui tum sententias suffragiis
subjiciebat, quo tempore non erat in Macedonia Philippus, quin
ne in Graecia quidem, sed in Scythia versabatur adeo longe abhinc
remotus, quem tamen mox audebit dicere Demosthenes impudenter
a me esse in Graecos immissum. Ac prima quidem expeditione
victores valde se moderatos in Amphissenses praebuerunt. Pro
atrocissimis enim injuriis pecuniis tantum eos mulctarunt, quas
praestituto tempore deo persolvi decreverunt, et sceleratos commis-
sorumque facinorum auctores abegerunt, eos vero qui pietatis causa
profugerant revocarunt. Sed cum illi neque pecuniam deo persol-
verent, sceleratos autem restituerent, et pios illos homines ab Am-
phictyonibus revocatos ejicerent, jam tum alteram in Amphissenses
aciem instruxerunt, cum longo post intervallo ab expeditione Scy-
thica regrederetur Philippus, cumque defendendae religionis prin-
cipatum dii immortales nobis detulissent, Demosthenis avaritia et
sordes obstitissent.

42. At non praedicebant, non praemonstrabant nobis dii ut cave-
remus, tantum non humanis vocibus eloquentes ? Nullam unquam
ego civitatem vidi deorum praesidio insignius custodiri, ab orato-
ribus rursus quibusdam pessundari. Non satis ad praemonendum
valebat portentum illud mysteriorum diebus visum, mystarum in-
teritus? Non ob haec Amyniades praedixerat ut caveremus, ut
certos homines Delphos mitteremus, qui quid facto opus esset ora-
culum scitarentur: Demosthenes vero obstitit, cum Pythiam φι-
λιππίζειν praedicaret, vir illiberalis ct hac quam ei datis licentia
insolenter perfruens et inflatus ἲ Postremo nonne hostiis non litatis,
non addicentibus, milites ad manifestum misit vitae periculum?

