830 EXORDIA CONCIONUM.

L.

AEquum esset, Athenienses, vos non minus illis qui vos decipere
voluerunt, quam iis qui potuerunt, irasci. Nam quod in ipsis fuit
fecerunt, eoque vos induxerunt: quod vero irriti eorum conatus
fuerunt, fortuna in causa est, et major nunc prudenfia vestra quam
tum cum ab istis traheremini. Ego vero tantum abesse puto no· “
stram urbem, ut de iis a quibus laesa est poenam sumat, ut bene
nobiscum agi videatur-,si cavere possitis, ne quam ipsi cladem acci-
piatis: tot imposturiS, tot praestigiis, tot denique obsequiis oppu-
gnamini. Ac istorum quidem improbitati accusandae tempus hoc
non opportunum esse video: volo autem his de rebus propter quas
surrexi, quae utilia putem, dicere.

LI,

Convicia et tumultus, Athenienses, quae perpetuo nocere solent,
nunc etiam ab iisdem orta sunt, a quibus semper: non autem tam
isti reprehendendi sunt—fortassis enim ad ista facienda iracundia et
aemulatione adducuntur, quodque onmium maximum est, privata
utilitate—, quam vos, Athenienses, qui, publicis magnisque de rebus
convocati, privatis conviciis aures praebentes assidetis, neque hoc
cum vestris animis cogitare potestis, omnium oratorum inter ipsos
convicia quae extra judicium facta sunt, tametsi de illis alios alii
convicerint, eo recidere denique ut vos poenas detis. Praeter enim
fortasse paucos, ne omnes dicam, nullus eorum alii conviciatur, ut
ullae res vestrae corrigantur—plurimum certe abest-‚ sed facit eo
quisque, ut ea quae facere quendam asserunt, tametsi summum
scelus committendum sit, id ipse maj0re cum otio perpetret. Haec
ita se habere, ne mihi credite, sed ipsi paulisper considerate. Ec-
quis unquam surrexit qui diceret, v e s t r a s o p e s d e p e c u l a-
turus prodii, Athenienses, et non vestra gra-
t i a 3 Nemo sic dicit, sed pro vobis, et propter vos, et tales causas·
afferunt. Agite vero considerate, Athenienses, qui tandem fiat,
ut summa rerum vestrarum, quibus omnes patrocinantur, loco
nihilo meliore sit quam prius: isti vero qui pro vobis omnia, pro
semetipsis nihil, dixere, divites e mendicis facti sint? Quia se,
Athenienses, vos amare jactant, cum non' vos, sed semetipsos,
ament. Id quidem ut rideretis, ut applauderetis‚ interdum etiam
ut speraretis, vobis impertierunt: sed adipisci constanterque Rei-
publicae tradere boni quicquain ne vellent quidem. Quo enim die
immodica ista infirmitate liberati fueritis, istos nec intueri porro
sustinebitis. Nunc vero drachma, ehoe, quatuor obolis, velut aegro—
tantem populum lactant, ac omnino, Athenienses, quae illi vobis

