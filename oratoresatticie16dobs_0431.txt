IN CTESIPHONTEM. 79

vobis impetrata et cum plebiscito, postquam magnam a vobis ini-
verint gratiam, sed ipsi sibi honorem praeripientes absque decreto ve-
stro. Ea porro ratione fiebat, ut spectatores et ludorum praefecti et
histriones interturbarentur, qui autem in theatro praedicabantur ma-
jorem honorem consequerentur, quam ii quibus coronam donavit po-
pulus, His enim locus erat certus constitutus, concio scilieet, in qua
essent coronandi, atque interdictum erat ne uspiam alibi proclama-
rentur3 de iis vero coram universis Graecis erat praedicatum: ae illi
quidem cum decreto, vobis annuentibus, hi autem absque decreto.
Haec cum legislator quidam animadvertisset, legem rogat nihil cum
lege ·de iis qui a populo coronantur commune habentem, neque ea
abrogata (non enim concio turbabatur, sed theatrum), neque lege
suasa prius receptis legibus adversa (non enim fas est), sed de iis
illam tulit, qui sine vestro decreto corona donarentur a tribulibus aut
popularibus, de iis qui servos suos manumitterent, de coronis deni-
que hospitalibus. Ac diserte vetat, ne quis in theatro servum manu-
mittat, neve de iis praeconium fiat, quos tribules aut populares, aut
al ii quivis corona donent, alioqui infamia notarijubet praeconem.

18. Cum igitur iis, qui a senatu coronantur, curiam designarit
in qua praedicentur, iis qui a populo concionem, de iis autem qui a
tribulibus aut popularibus honestantur praeconium fieri vetuerit in lu-
dis tragicis, ne quis coronas ‘et praeconia tanquam stipem corrogans
falsa meritorum fama perfruatur, vetuerit insuper in lege ne ab ullo
alio praedicetur, exclusis senatu et populo et tribulibus et popula-
ribus: haec inquam ubi demseris, quid reIIquum est praeter hospi-
tales coronas? Quae vere a me dici, magno vobiS argumento ex
ipsis deprompto legibus ostendam. Ipsam enim auream coronam,
quae in theatro in urbe promulgetur, Minervae sacram lex essejubet,
ademptam ei qui coronatur. Enimvero quis vestrum tantae illibe-
ralitatis damnare ausit populum Atheniensem? Non modo enim
civitaS, sed ne privatus quidem quisquam tam parum esset gene-
rosus, ut, quam ipse donaverat coronam, eodem tempore promulget
auferatque et devoveat. Sed eo nimirum quod hospitalis est corona,
etiam fit consecratio, ut ne cujus animus, dum alienam benevolen-
tiam pluris quam patriam faciat, corrumpatur. At non eam quae in
concione praedicatur coronam quisquam consecrat, sed libere pos-
sidere licet, ut non is tantum qui accepit, verum etiam ipsius posteri
monimentum illud domi asservantes nunquam animos habeant a
populo alienos. Hac etiam de causa adscripsit legislator, ne extera
corona in theatro a praecone promulgetur, nisi populus sciverit, ut
ea civitas, quae vestrum aliquem corona donare velit, missis legatis,
id a populo petat, adeoque is de quo praedicetur majorem gratiam
vobis habeat, quam iis qui coronam dederunt, quod eam promul-
gari permiseritis. Ac me vera dicere, ex ipsis legibus accipite,

