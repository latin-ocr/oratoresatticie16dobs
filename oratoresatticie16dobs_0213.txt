adh ιν -

ADVERSUS NICOSTRATUM. 713

2. Nicostratus, Judices, vicinus in agro et aequalis meus, mihi
vel olim notus fuit: defuncto autem patre, cum ego in agrum con-
cessissem, ubi etiam nunc habito, aucta est nostra familiaritas, ut
inter vicinos et aequales. Temporis autem progressu, mutuo nos
arctissime complexi sumus ε nam et ego istum feci tanti, ut nullius
unquam voti impotem a me dimiserim, et iste mihi ad curam et ad·
ministrationem rerum mearum nou inutilis fuit ; et cum ego pere-
gre abibam‚ sive publice triremi praefectus sive privatim alia de'
causa, istius fidei quae in agro habebam omnia ’ mandavi. Accidit
autem ut cum triremi ad Peloponnesum accedendum3 atque inde
in Siciliam legati vehendi essent, quos populus creaverat. Proinde
cum subito solvissem, isti me discessisse scripsi, neque posse re-
verti domum, ut ne legatis in mora essem3 mandavique ut rem
familiarem curaret et administraret, ut et superiori tempore fecisset.

3, In mea vero peregrinatione aufugiunt illi mancipia tria ex
agro: duo quae ego ei dederam, unum quod ipse compararat. Quae
dum persequitur capitur a triremi, et in AEginam abductus venditur.
Ut autem ,ego e praefectura navali redieram, convenit me Dino fra-
ter istius, et casum ejus commemorans, se ab eo per literas accer-
situm, eo non profectum esse ait propter viatici penuriam, simul
etiam referens, audire se quam male iste tractaretur. Quibus ego
auditis, vicem ejus misertus, Dinonem fratrem statim ad eum mitto,
in viaticum datis trecentis drachmis. Reversus iste me convenit,
ac primum et amplectitur et laudat, qui suo fratri viaticum prae-
buissem, simul etiam suam fortunam miseratur, cognatos suos in-
cusans meque cum lacrymis rogans ut se juvarem, quemadmodum
superiori quoque tempore me verum esset amicum expertus 3 et quia
se viginti sex minis esse redemptum indicabat, plorans atque eju-
lans, ad eam summam me conferre sibi jubebat aliquid. Quae cum
ego audirem, misertus ejus sum, et quia male affectum videbam——
nam ulcera in tibiis sub compedibus orta, quorum cicatrices adhuc
habet, et si vobis ostendere jusseritis nolet, mihi demonstrarat—,
respondi, me et superiori tempore ejus amicum ex animo fuisse, et
nunc in calamitate opitulaturum; et trecentas drachmas, quas fra-
tri ad eum proficiscenti mutuassem‚ condonare, et mille drachmas
ei redi-mendo gratuito collaturum. Neque vero hoc ei verbis pro-
mittebam, re vero ipsa non praestabam: sed, quoniam praesentem
pecuniam non habebam, propterea quod male mihi cum Phormione
conveniebat, per quern relictis mihi a patre facultatibus spoliabat,
delatis ad Theoclem, qui tum argentariam factitabat, poculis et
aurea corona, quae ex patrimonio habebam, jussi isti dare mille
drachmas ; atque hoc gratis argentum ei dedi, et dedisse fateor.

4. Diebus nonmultis¹ post me convenit ac plorans dicit, hospites

qui sibi pecuniam qua redimeretur mutuassent, reliquum argentum
4 γ

