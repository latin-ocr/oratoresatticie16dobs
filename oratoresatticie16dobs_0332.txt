832 EXORDIA CONClONUM.

se utile aliquid reperisse putat ad dicendum surgat: sed cogere
invitos ad audiendum, id ego prorsus esse turpe existimo. Spero
autem, si mihi hodie auscultabitis, vos et id quod optimum est
rectius electuros, et suggestum conscendentium sermones facturos
esse breves. Quid igitur suadeo? Primum, Athenienses, ut de
his ipsis quae in deliberatione sunt prodeuntem quemque dicere ju—

beatis. Multa enim alia complecti oratione possis eaque dictu “

jucunda, si praesertim ut istorum quidam dicendo valeas. Quod
si propter audienda verba convenistis, ea tum audiri tum dici de-
bent: sin de rerum delectu deliberaturi, moneo vos ut ipsas res
maxime nudas dijudicetis, repudiatis verbis omnibus quae seducere
possunt. Hoc igitur unum est quod dico: alterum illud, quod
fortasse quibusdam admirabile videatur, ut, si orationes minui
velitis, cum silentio auscultetis. Nam de eo quidem quod aut haec
aut illa conducant, aut quae quibus in Republica praeferenda sint,
neque verba multa suppetunt, nisi quis frustra nugari velit, neque
quisquam eadem inculcare denuo ausit: justum autem esse dicere
ut aliquis audiatur, et ad tumultum respondere, et sermonem ex
sermone serere, nemo est quin possit. Tumultuando igitur non
liberamini orationibus, sed et supervacanea quaedam audire necesse
habetis. Mea vero sententia de his rebus de quibus deliberatis
haec est.

