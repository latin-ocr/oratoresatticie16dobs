PRAEFECTURAE NAVALIS. 703

triremium praefectis, ego privatis sumptibus comparavi, nec e pu-
blico accepi quicquam: isti autem vestr1s usi suut, et de suo in ea
nihil erogarunt. Ac ne illud quidem dicere possint, se ante me
conatos esse: priusquam enim isti triremem vel attingerent, mea
completa fuit; quam compleri vos omnes vidistis. Praeterea re-
migium comparavi praestantissimum, peeuniae maxima vi erogata.
Isti autem si nostro deterius habuissent, non esset mirandum:
nunc prorsus nullum conduxerunt qui de impensarum magnitudine
contendunt. Enimvero qui aequum est, eos,‘quum illa posterius
resarserint, nunc quasi primi instruxissent, corona ornari? Equi-
dem existimo in ea sententia esse vos, ut me vel tacentem ju·-
stissime coronandum censeatis: solis autem istis ne verba quidem
esse de corona facienda, id jam ostendam. Unde id maxime per-
spicitur? Ex ipsis istorum factis. Inita enim ratione qua praefe-
ctura navalis minimo constaret, eam locarunt. Quid est autem
iniquius, quam fugisse sumptus, eos vero honores qui propter illos
decernuntur haberi sibi postulare? et quo minus navis protracta
sit conductorem culpare, eorum vero quae probe administrata sunt
a vobis gratiam flagitare?

3. Neque vero ex his duntaxat vobis jus spectandum est, sed ex
iis etiarn quae ipsi prius fecistis, cum quidam eodem se quo isti modo
gessissent. Cum enim navali ab Alexandro praelio victi estis, tunc
iis trierarchis qui 'trierarchias locarant eam cladem potissimum ac-
ceptam referentes‚ eos in judicium curastis adducendos, cum hoc
praejudicio, prodidisse eos naves et ordinem deseruisse; cum Ari·
stophon accusaret, vos judicaretis: quod ni minor vestra fuisset
iracundia illorum delicto, nihil obstitisset quo minus occiderentur.
Cum autemzisti sciant se in eodem esse cum illis delicto et crimine,
supplicium apud vos meritum non exhorrescunt, sed concionantur
in alios seque coronari jubent. Atqui considerate, quae vobis con-
stitisse vestri consilii ratio videri possit, si, ob eandem causam,
alios paene damnasse capitis, alios coronis donasse, videamini?
Neque vero eo duntaxat facto peccabitis, sed tum etiam si, po·
testate data, talia facinora non plectetis. Non enim, cum vestras
opes operire sivistis, tum graviter est ferendum : sed dum res vestrae
salvae sunt, dum eos qui praesunt propter sordes non eam illarum
suscipere curam perspicitis quam oportebat. Neque quisquam ve·
strum hanc orationem ut acerbam graviter ferat, sed iis irascatur
qui culpam in se admiserunt: propter illos enim hoc fit. Miror
autem ego, cum nautas desertores, quorum tricenas quisquc dra-
chmas duntaxat accipit, isti et vinciant et puniant, cur trierarchos
qui classem deserunt, quorum tricenae cuique minae pro primo in-
gressu maris numerantur, vos non eodem modo tractetis ’ἔ itane si
pauper aliquis inopia coactus peccarit, extremis suppliciis afficie-

 

