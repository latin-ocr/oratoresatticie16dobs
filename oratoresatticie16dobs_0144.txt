644 IN STEPHANUM Ι.

EJURATIO.

Non obscurum fuit, Judices‚ eos hoc facturos cupideque ejuraturos.
Ut igitur e vestigio perjurii convincantur, cape hoc testimonium,

et provocationem lege.

TESTIMONIUM. PROVOCATIO.

Testantur se affuisse,cnm Apollodorus Stephanum provocavit ut puerum ped1sse-
quum in quaestionem daret de tabulae subtractione, et paratum fuisse Apollodorum
ad conscribendas quaestionis conditiones: hacc autem postulante Apollodoro, noluisse
Stephanum puerum tradere, sed respondisse Apollodoro, si quam sibi factam inju-
riam quereretur, experiri licere judicio.

Quis igitur in tali crimine, J udices, causa fretus, quaestionem non
admisisset? Proinde fugiendo quaestionem furti hujus convincitur.
Eum igitur falsi testimonii dicti moveri putatis infamia, qui non re—
cusavit›qu0 minus fur existimaretur? Rogatus ab aliquo falsum
testimonium non dicet, qui jubente nemine ultro fuit improbus?
Quanquam igitur, Athenienses, horum scelerum omnium jure
poenas daret, multo tamen justius propter caetera supplicio ‘a vobis
afficeretur.

18. Id vita ejus, quam vixit, inspecta considerate. Iste, cum
Aristolochus mensarius secunda fortuna veheretur, pari gressu curn
illo incedebat illi prorsus obnoxius, et hoc multi vestrum qui hie
adestis norunt. Postquam autem ille periit, et fortunis eversus est,
dissipatis ejus opibus non minima ex parte ab isto et istius generis
hominibus, ejus filio, cui multum negotii facessebatur, nunquam
affuit aut opem tulit, sed Apolexis, Solon, et quivis alii potius ei
praesto sunt. Phormionem rursus adspexit, et ei ex Atheniensibus
omnibus delecto factus est familiaris; pro eo legatus Byzantium
profectus est, cum illi naves ejus detinerent; causam egit adversus
Chalcedonios; me palam adeo falso testimonio circumvenit. Qui
igitur felicium assentator est, atque eorundem mutata fortuna pro-
ditor3 quum reliquorum civium multi boni viri sint, cum nemine
vel ex aequo agit, talibus autem ultro se subjicit; qui, neque an cog-
natum aliquem injuria sit ¹affectui-us, neque an apud alios infa-
miam subiturus sit, illis factis, cogitat, neque, nisi ut avaritiam suam
expleat, quicquam pensihabet--‚ nonne is odio'prosequendus est, ut
totius humanae naturae hostis? Ego quidem aequum id esse censeo.
Ea igitur ita probrosa, Athenienses, eo ut munera publica detrectet
et suas facultates occultet, facere instituit, quo clandestinos per
mensam quaestus faciat, quo neque aedilitia neque navalia munera
obeat, neque ullo in loco fungatur officio: idque eum perfecisse ex
eo constat, quod cum tantas habeat opes, ut filiae centum mina's
doti dederit, nullum vel minimum munus eum vos obire vidistis.

1
ι
l

——;..;-.·-.

