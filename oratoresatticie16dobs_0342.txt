842² EPISTOLAE.

cuperent, propter acceptam cladem esse infirmos, quam adver-
sarios viribus ab omni parte suffultos: nihilominus tamen ipse in
ea quae populo commodarent incumbebat ; ac postea strenue palam
et dicebat et agebat ea quae conveniebant: ob quae statim, ut
omnes norunt, ad. supplicium deposcebatur. Scripsissem igitur,
ut principio dixi, et in illius gratiam z sed tamen cum et vobis ex-

pedire putem, ut convicia quae apud exteros in vos (licuntur sciatis, ¹

multo magis ad literas mittendas sum incitatus. Peto autem, ut
qui privatim illi iniqui sunt, vera et aequa de eo audire non graven-
tur. Nec enim, Athenienses, ignorare debetis, existimationi urbis
ex his quae in ejus liberos facta sunt labem adspergi. Nemo enim
Graecorum ignorat, vos viventi Lycurgo summos honores habuisse,
cumque ei plurima crimina ab ejus invidis impingerentur, nullum
unquam verum deprehendisse, tantam autem fidem habuisse et
prae omnibus popularem judicasse, ut de multis causis e sola Ly-
curgi affirmatione sententiam ferretis, eaque vobis satis esset: id
quod minime fecissetis, nisi vobis visus fuisset horno integerrimus.
Nunc igitur omnes, qui filios ejus in vinculis esse audiunt, et de-
functum miserantur, et liberorum ejus ut cum quibus inique agatur
vicem dolent, vos vero tam acerbe insectantur, ut ego scribere non
ausim ε nam ea quae invitus audio et propter vos defendendos quan-
tum possum refuto, eatenus ut vobis indicem multos esse a quibus
reprehendamini, quod scitu vobis esse utilia judicabam, scripsi, ac-
curate autem edisserere molestum judico. Quae vero sine convicio
a quibusdam dicuntur, et auditu fore utilia vobis arbitror, signi-
ficabo. Nemo vos per errorem et ignoratione veri ita de ipso
Lycurgo statuere existimat. Nam et longum temporis spatium, quo
exploratus nihil unquam contra vos vel cogitare vel agere injustum
deprehensus est, et illud quod mortalium nemo ullis aliis in rebus
vos stuporis arguit, merito istam tollit ignorantiae suspicionem.
Restat igitur, quod omnes haud frugi hominum esse dicant, ut
tantisper cujusque curam, dum ejus vobis usus est, agere videamini,
post nullam rationem habeatis. Quam enim aliam vos defuncto
gratiam relaturos consentaneum est, cum ejus liberos et existima-
tionem laedi videamus, quae sola, ut in tuto collocentur, etiam mo-
rientibus omnibus eurae sunt? Jam nec illud bonorum virorum est
ut ista pecuniae gratia facere videantur ε id quod neque magnitudini
animi vestrae, nee reliquo vitae instituto congruere apparebit. Nam
si vobis illi tanti ab aliis redimendi essent, e vestro aerario deprom-
pta pecunia, id vos omnes cupide facturos existimarem: de eo
vero, quod per calumniam et ex invidia factum sit, non habeo quid
statuam, nisi prorsus acerbe insectari et proturbare populares ho-
mines instituistis. Quod si ita est, neque recte neque utiliter facere

--..“... ...μ-,ῤ’ *fr

