818 EXORDIA CONCIONUM.

serunt, vel in primis utilissimum ut intercessoribus dicendi potestas
detur. Qui si docere poterunt, non esse optima, quae istis pro-
bentur, idque fecerint priusquam quicquam peccatum fuerit, ipsos
extra omne periculum collocabunt: sin id facere non poterunt,
saltem postea non habebunt quod reprehendant, sed id consecuti,
quod tribuere humanitatis est, ut audirentur, se succubuisse, aequo
animo jure ferent, et communem eventum omnium, quicunque is ¹
fuerit, subibunt.

XXVI.

Arbitror decere vos, Athenienses, tantis de rebus deliberantes, ’
dare libertatem dicendi cuivis qui dare consilium velit. Ego vero
nunquam esse difficile putavi docere vos quae optima factu sint—-
nam, ut ingenue dicam, ea vos omnes jam scire put0—, sed per-
suadere vobis ut agatis eadem, id vero esse difficile. Postquam
enirn aliquid visum decretumque fuerit, turn tantundem abest ut
fiat, quantum ante quam decerneretur. Unum autem hoc ex illis
est propter quae vos ego diis gratiam debere censeo, quod qui non
ita-pridem'propter suam petulantiam bellum vobis intulerunt, ii
nunc in solis vobis spem suae salutis collocant. Est autem, Athe-
nienses, gaudendum hac occasione. Qua si prudenter utemini,
hoc vobis usuveniet‚ ut eorum maledicta qui nostram urbem crimi-
nantur reipsa cum honesta fama refutetis.

XXVII.

Spes rerum commemoratarum amplae sunt, Athenienses, quibus
plerosque sine ratione moveri nonnihil arbitror: mihi vero nun-
quam propositum fuit, praesentis gratiae causa, quicquam dicere
apud vos, quod non etiam in posterum profuturum existimarem.
Quanquam autem hoc fere fit ab omnibus, ut eos qui assentantur
diligant, monitoribus irascantur: prudentis tamen hominis officium
est dare operam ut appetitum rationi semper obedientem praebeat.
Ego vero perquam sane velim, ea vobis factu esse jucunda, quae
profutura sunt, ut et grata et utilia dicere viderer. Sed postquam
video vos contraria his moliri, adversandum esse opinor, etsi quo·
tundam odia suscipienda fuerint. Quod si nec audire quicquam
sustinebitis, non inopia judicii errare, sed pravitate ingenii appetere
atque aggredi talia videbimini: sin audieritis, sententiam fortasse
mutabitis, quod ego vobis in primis prodesse puto; sin aures dicturis
praebere nolueritis, alius ignorare vos quid expediat, alius, quod
cuique visum fuerit, id dicet.

XXVIII.
Primum nihil novi est, Athenienses, aliquos exsistere, qui, cum

