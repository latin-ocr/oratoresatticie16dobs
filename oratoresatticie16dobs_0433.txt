-—*,-..-,—„ -

IN CTESIPHONTEM. 81

quod aut vos prodere, aut eausam hanc indulgenter velim remittere,
sed quod verear ne mihi statim ita occurratis, me vera quidem di-
cere videri, sed antiqua jam et usquequaque confessa. Atqui, Cte-
siphon, cujus summa flagitia ab auditoribus ita cognita sunt et
comperta, ut accusator non falsa dicere, sed vetera et pervulgata
videatur, utrum eum aurea corona donari, an vituperari convenit?
Te vero, qui et falsa et legibus contraria scribere ausus sis, utrum
judiciorum auctoritatem contemnere oportet, an civitati poenas dare?

21. De publicis autem criminibus planius >eloqui conabor. Si-
quidem audio Demosthenem, cum ad eos dicendi vices redierint,
quatuor apud vos tempora praeterita enumeraturum, quibus ipse
remp. administravit. Quorum unum quidem, ut ego accepi, idque
omnium primum recenset, quo de Amphipoli bellum cum Philippo
gerebamus: id autem tempus definiit pace illa et societate facta,
quam decreto sanxit Philocrates Agnusius, et iste ipse cum eo
conjunctus, uti ego ostendam. Secundum fuisse tempus ait, quo
pacem habebamus, nimirum ad eum usque diem, quo pace qua ute-
batur civitas dirempta idem iste orator bellum decrevit. Tertium
vero cum bellum gessimus, usque ad infelicem illurn in Chaeronea
conflictum. Quartum denique inquo nunc versamur. His igitur
enumeratis, me, ut audio, appellaturus est et rogaturus, utrius ho—
rum quatuor temporum ,eum incusem, et quando eum quae populo
utilissima sintin rep. administranda gessisse negem: quod si re-
spondere nolim, sed oculos obduxero et aufugiam, ait se acces-
surum, ac integumentum meum revulsurum‚ abreptum denique ad
suggestum, vi me coacturum ut respondeam. Ut igitur nec iste ita
viribus confidat, et vos praeinoneamini, et ego tibi respondeam co-
ram judicibus, Demosthenes, reliquisque civibus, qui foris circum-
sistunt, et coram Graecis quibus curae fuit huic judicio interesse-
video autem non paucos adstare, sed tot quot nemo unquam memi-
nit ad ullam causam publicam convenisse—‚ respondeo, me omni-
um eorum quatuor temporum, quae tu distinguis, te incusare. Quod si
dii voluerint, si judices paribus nos animis audierint, si demum ipse,
quae te admisisse scio, memoria consequi potuero, omnino me judi-
cibus ostensurum confido, salutem civitati deos primum immortales
attulisse, deinde eos qui reipub. negotia prudenter humaniterque
gesserunt, calamitatum vero omnium unum Demosthenem auctorem
exstitisse. Et hunc quidem orationis ordinem persequi instituo,
quo eum usurum esse accepi, dicamque primum de primo tempore,
deinde de secundo, tum de eo quod ordine proximum est, postremo
de hoc rerum statu in quo nunc versamur.

22. Ad eam igitur me pacem refero, quam tu et Philocrates de-
crevistis. Vobis enim licuisset, Athenienses, priorem illam pacem
una cum communi Graecorum concilio faeere, si certi homines vos

*M

