30 CONTRA TIMARCHUM.

minime curo faciam mentionem. Quis enim vestrum Diophantum,
qui orbus appellatur, non novit? Qui hospitem ad praetorem traxit,
cujus assessor fuit Aristopho Azeniensis: conquestus se quatuor ab
illo drachmis ob eam rem promissis, fraudari: et leges recitavit,
quae praetorem pupillorum curam gerere jubent: neglectis iis, quae
modestiae tuendae causa latae sunt. Eum ergo quis non oderat?
Quis civium non aversabatur Cephisodorum, qui Molonis F. nomi3
nabatur, quod pulcherrimi adspectus elegantiam summis probris
contaminarat? Aut Mnesitheum, qui Magiri (coqui) F. dicitur, aut
multos alios, quorum ultro obliviscor? Neque enim eorum quem-
libet acerbe et nominatim recensere volo : sed multo magis optarim,
in oratione me taliumlfactorum inopia laborare, pro mea erga urbem
benevolentia. Sed quia utrorumque quosdam delectu habito com-
memoravimus, seorsim eos qui ob modestiam diliguntur, eos item
seorsim, qui semetipsos violant: vos jam ad quaestionem hanc re-
spondeatis mihi velim, in utro Timarchum ordine collocetis? Eo-
rumne qui diliguntur, an qui pro scortis subiguntur? Ne igitur ea
quam delegisti classe relicta, pro transfuga in coetus ingenuorum
irrumpito.

32. Quod si dicere instituerint, non in scortorum numero ha:
bendum esse, qui non ex. syngrapha fuerit mercede elocatus, ac po-
stularint, ut tabulas et testes exhibeam: vos primum memineritis
legum de impudicitia, in quibus nullam pactionum mentionem fecit
legislator. Neque enim an aliquis ex syngrapha se coinquinarit, id
spectavit, sed omnino, quocunque modo res acta fuerit, eum qui
fecerit, administratione reipublicae abstinere jussit. quue merito.
Nam qui adolescens ob turpes voluptates gloriam honestatis neg-
lexisset, eum non censuit legis auctor, aetate provectiore ullum
oportere honorem consequi. D‘einde rationis istius ineptias facile
est ostendere. Omnes enim fatemur, nos pactiones inter nos ex
diffidentia facere: ut qui eas servarit, judicio poenas de eo sumat,
qui fidem fregerit. Igitur si impudicorum actio judicium ex syn-
grapha postulat, si injuriis afficiantur: earum legum quas isti pro-
ferunt, praesidium eis est reliquum. Ecquae autem utriusque possit
esse oratio? Putate enim vos, rem non a me narrari, sed a vobis
aspici. Esto enim conductor aequus in contractu, conductus autem
iniquus, et inconstans ε aut contra conductus aequus, et stans xcon—
ventis, alter natu grandior, et conductor fallax. Vos ipsos autem
pro tribunali sedere fingite. Itaque natu major, dato sibi tempore
dicendique potestate, seriam accusationem instituet, vos nimirum
intuens z conduxi, Athenienses, Timarchum, ut meum scortum esset,
ex tabula, quae sita est apud Demosthenem,—nihil enim prohibet
ita dici—, neque vero ille stat pactis, eaque jam exponit scilicet, ac
judicibus narrat, quae tali homini facienda sint. Nonne vero is ,qui

