IN CTESIPHONTEM. 85

jubet Macedonas. Veruntamen in concione, quae xxv. die habita
est, senator cum esset, facta coitione in eum ordinem cooptatus,
Cersobleptem socio et adjutore Philocrate hosti dedidit. Clam
enim hoc quoque inter alia decreto suo inscripsit Philocrates, po-
¹'puli vero suffragiis permisit Demosthenes, ut eo ipso die Philippi
legatis jusjurandum darent sociorum consessores. A Cersoblepte
porro qui in concilio sederet aderat nemo: cum igitur scripsisset
ut ii qui assidebant jurarent, Cersobleptem a quo nullus aderat
consessor jurejurando exclusit. Ut autem vera me dixisse constet,

recita mihi, quis haec scripserit, quis item proedrus eadem in suf-
fragia miserit.

DECRETUM. PROEDRUS.

28. Praeclara, Athenienses, praeclara profecto res est actorum
publicorum custodia. Immota enim manet, neque una cum iis qui
in rep. administranda transfugas agunt immutatur, sed populo,
ubicunque voluerit, potestatem facit eos perspiciendi, qui cum olim
scelerati sint, nunc vice versa virtutis speciem prae se ferunt. Re-
liquum est, ut ipsius adulationem commemorem. Nam cum per
annum, Athenienses, senator fuisset Demosthenes, nullos eum un-
quam legatos ad principem locum vocasse compertum erit, sed illo
duntaxat tempore et tunc primum Philippi legatos in sedes prImas
vocavit, et pulvinos apposuit, et stragula punicea circumstravit, et
primo quoque diluculo iis in theatrum praeivit, ut etiarn sibilis ex-
ciperetur ob gestum indecorum et faeditatem adulationis. Denique
cum Thebas abirent, tria conduxit iis mulorum juga, eosque ipse
Thebas usque deduxit, ridiculam reddens civitatem nostram. Sed,
ut in proposito maneam, cape mihi decretum de primis sedibus.

DECRETUM.

29. Iste igitur, Athenienses, tam insignis assentator, cum por
Charidemi exploratores primus omnium de interitu Philippi certior
factus esset, divino quodam somnio sibi conficto ementitus est,
proinde quasi non a Charidemo‚ sed a Jove et Minerva nuncium
accepisset, quos interdiu perjuriis violans noctu secum colloquia
habere ait et quae sint futura praedicere: at septimo die ex quo
filia mortem obiverat, priusquam eam luxisset, priusquam ejus fu-
neri justa solvisset, coronatus et alba veste indutus bovem immo·
labat et instituta patriae violabat, unica filia miser quae prima eum
patrem appellaverat amissa. Neque vero calamitatem oi exprobro,
sed mores hominis perpendo. Nunquam enim, qui liberos odio
habet paterque improbus cst, bonus erit reipublicae gubernator:
nunquam, qui capita amicissima summaque necessitudine sibi con—

