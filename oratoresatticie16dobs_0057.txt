PRO PHORMlONE. 557

quamvis tu vir esses, hunc non te semissis tutorem fecerit, uxorem-
que ei desponderit, et viventem eum honorarit. Jure, Athenienses.
Nam reliqui mensarii, nihil de locatione pendentes, sed ipsi in rem
suam quaerentes,»mnes perierunt: hic vero, de locatione pendens
bina ‘talenta et quadragenas minas, mensam vobis conservavit.
Quorum ille beneficiorum memor et gratus fuit; tu nullam rationem
habes, sed contra testamentum et exsecrationes in eodem a patre
inscriptas, exagitas, insectaris, calumniaris.. Ο vir optime, si te
tamen ⁴ita nominari fas est, non desines neque intelliges, bonitatem
magna pecunia esse potiorem? Tibi, vera si dicis, tot acceptae pe-
cuniae perierunt omnes, ut ais: at si modestus fuisses, nunquam eas
consumpsisses.

19. Ego vern, re ab omni parte considerata, medius fidius, nihil
video, cur judices a te persuaderi sibi sinant ut hunc condemnent.
Quid enim? An quod recentibus adhuc injuriis accusas? At annis et
temporibus praeteritis criminaris. An, quod interjecto tempore in
otio te continuisti? Sed quis ignorat quam inquietus et turbulen-
tus perpetuo fueris, non privatis modo crimina intendendo his
haud minora, sed et publice quosdam calumniando et in judicium
adducendo? Nonne Timomachum accusabas? Nonne Callippum,
eum qui nunc est in Sicilia? Non rursus Menonem? non Auto-
clem? non Timotheum? non alios multos? Enimvero, quae ratio
fuit ut tu qui Apollodorus esses, publica delicta, quorum quota
portio ad te attinebat, ulcisci prius velles, quam privatas injurias, de
quibus nunc quereris, persequi, praesertim, si tibi credendum sit,
tantas. Quid igitur illos accusabas, hunc omittebas? Nulla nimi-
rum tibi fiebat injuria, sed nunc calumniatorem agis. Equidem
arbitror, Athenienses, omnium maxime ad rem facere, ut harum re-
rum testes adducantur. Eum enirn qui perpetuo calumniatur, quid
nunc facere existimandum est? Atque illud etiam ego sane, Athe-
nienses, existimo, quae indicia sunt morum Phormionis et justitiae
ejus et humanitatis, ea etiam e re esse ut vobis exponantur. Nam
. qui esset in omnes iniquus, fortassis, ut isti etiam injuriam faceret,
fieri potuisset: qui vero nemini ullam injuriam fecit, in multos ul-
tro beneficia eontulit, is qua tandem probabili ratione impulsus
istum solum ex omnibus violaret? His igitur testimoniis auditis,
utriusque ingenium cognoscetis.

TESTIMONIA.

Nosti etiam illa in Apollodorum de improbitate?

TESTIMONIA.

An vero iste huic similis *sit-considerate, Recita.

