516 ADVERSUS ZENOTHEMIDEM.

omnes volo, si quod unquam negotium attente audivistis, ut et
hanc causam attente audiatis: cognoscetis enim hominis audaciam
et improbitatem haud vulgarem, si modo ego facinora. illius vobis,
uti spero, exponere potuero. ’

2. Zenothemis, minister Hegestrati navicularii, quem et ipse in
accusatione scripsit, in pelago periisse‚--sed quomodo perierit, non
adscripsit, ego vero dicam—‚ tale scelus cum illo excogitavit. Pe-
cuniam et iste et ille Syracusis mutuati sunt. Ac ille quidem ad
eos qui isti mutuum dabant, si quis rogabat, dicebat, isti multum
in navi csse frumenti : iste, ad eos qui illi, merces atque onus navis
illius esse proprium. Cum autem alter navicularius, alter vector
esset: non mirum fuit esse credita quae alter de altero affirmabat.
Pecuniam autem acceptam domum Massiliam miserunt neque quic-
quam in navim intulerunt. Sed quia tabulae, id quod omnes solent,
continebant, si navis mansisset incolumis pecuniam esse redden-
dam, in fraudem creditorum, navem submergere statuerunt. He-
gestratus igitur, curn a terra bidui aut tridui iter navem abduxisset,
‘noctu in carinam descendit, et fundum navis perforat: iste vero
ut totius rei ignarus, supra cum caeteris vectoribus versabatur.
Orto strepitu, qui in navi erant sensere, in carina mali quippiam
geri, atque opitulaturi descendunt. Deprehensus Hegestratus‚ ut
se poenas daturum putat, fugit, fugatusque se in mare jacit: et
lembum propter noctem non adeptus, suffocatur. Ille igitur sic,
uti merebatur, malus male periit, suis ipse insidiis, quas in alios
instruxerat, captus atque oppressus. Iste vero socius et adjutor,
primum statim in navigio in ipso facinore, tanquam ignarus, sed et
ipse etiam perterritus, rectori prorae et nautis suadebat ut in lem·-
bum descenderent, navi quam celerrime relicta, quasi nulla esset
speranda salus, et navis statim submergenda, ut, quod cogitarant,
id conficeretur, navique perdita aes alienum fraudarent. Quo con-
silio frustratus, et nostrate quodam vectore adversato, et nautis
magnas mercedes, si navem conservassent, pollicito, perducta in
Cephaleniam nave, deorum ope immortalium in primis, deinde vir-
tute nautarum, rursus cum Massiliensibus Hegestrati civibus agebat
ne navigium Athenas perveheretur, dicens et se et merces esse
illinc, et tam navicularium, quam creditores esse Massilienses.
Quod ubi et ipsum non successit, et Cephaleniorum‚ magistratus
pronunciaverunt navem Athenas, unde solvisset, perducendam:
quem nemo omnium hue venire ausurum putaret, post tales insidias
taliaque'vfacinora, Athenienses, is tam insigni est impudentia et au·
dacia, ut non modo venerit, sed et nostro frumento sibi vendicato
nos insuper injus vocarit. Quae causa est igitur, aut qua re fretus
et venit et in jus vocavit, ego vobis dicam, Judices, invitus, ‚Iovem
optimum maximum testor et ornnes deos, sed coactus.

