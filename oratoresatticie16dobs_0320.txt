820 EXORDIA CONCIONUM.

perniciosas reipublicae fateatur. Ego vero majorem eos bonitatis
laudem adepturos opinor, si contentionibus istis inter sese in hostes
reipublicae conversis conciones haberent. Vos autem moneo, ut a
neutra istorum factione stetis, neve operam detis ut alterutri supe-
riores fiant: sed ut ornnes vos hostes vincatis. Precor autem a
diis immortalibus, qui vel propter aemulationem vel ex simultate
vel quavis alia de causa dicunt alia quam quae optima esse censent, “
uti desinant. Diris cuim devovere quemquam, alienum fortassis est
officio consulentis. Has ego calamitates nemini puto, Athenienses,
nisi omnibus istis esse imputandas. Censeo autem per otium ratio-
nem ab eis reposcendam: nunc vero de emendando rerum statu

deliberandum.

XXXI.

Vellem, Athenienses, quosdam oratorum tantum habere studium
utilissima dicendi, quantum in eo laborant, ut belle dicere vide-
antur, utet ipsi boni viri potius quam eloquentes haberentur3 et
res vestrae, quemadmodum convenit, meliore loco essent. -Nunc
quidam mihi prorsus videntur eloquentiae laude contenti, quid po-
stea vobis eventurum sit, nihil curare. Ac statuere nequeo,‘utrum
illius generis orationes ipsum dicentem perinde ,fallere soleant,
atque illos apud quos habentur, an vero de industria iis quae optima
censent contraria dicant in concionibus. Qui si ignorant eum, qui
officio fungi ac operae pretium facere velit, non verbis audacem,
sed ab apparatu firmum esse oportere, neque propter hostium im·
becillitatem confidendum, sed tametsi illi potentes essent spem
victoriae habendam, facetiae verborum, ut apparet, eis obtant quo
minus res gravissimas animadvertant. Sin haec se non ignorare
dixerint, atque alia quaedam causa subest, ob quam ista instituunt,
ea, quaecunque fuerit, non mala existimari qui potest? Ego vero,
tametsi vobis illos cordi esse video, tamen quae mihi videntur non
dubitabo dicere. Etenim stultitiae fuerit, cum oratione prava de-
liniti sitis, desperare vos meliori et magis utili oratione posse in
viam revocari. Peto autem ut et vos aequis animis adsitis, cogi-
tantes, nec ea quae nunc sentitis vos fuisse sensuros, nisi orationes
quae vobis persuaserunt audissetis. Quemadmodum igitur, si de
bonitate monetae judicium fieret, explorandam eam censeretis, sic
etiam peto ut dictam orationem, ex his quae nos contra disseruimus,
aestimantes, si utilem reperietis, diis approbantibus sequamini : sin
singula considerantibus alienior videbitur, ut antequam impege-
ritis, mutato consilio, iis quae recta sunt utamini.

XXXII.

Maxime vellem, Athenienses, vobis ea quae dicam probari: sin

