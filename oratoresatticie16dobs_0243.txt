- ADVERSUS EUBULIDEM. 743

>nostrum quinque et triginta stadia distet ab urbe, et ibi plurimi
habitent, plerique abierant, et reliqui erant non plures triginta:
-in quibus erant omnes ii, quos iste subornarat. Ut autem no-
men meum citatum fuit, exsiliens iste, statim in me multa male-
dicta congerebat, et inagna voce, ut nunc etiam, teste suarum cri-
minationum nullo, neque ex municipibus, neque ex reliquis civibus
producto, hortabatur populares, ut me improbarent.⁴ Postulante
autem me, ut in posterum diem differret, propter et tempus, et soli-
tudinem meam, et casum ex improviso oblatum, ut et ipsi crimina,
quam multa vellet, adjicere liceret, et testes, si quos haberet, pro-
ducere, et mihi potestas daretur causae ‹licendae apud omnes muni-
cipes, et cognatos meos testes producendi, pollicente item, quic-
quid illi decrevissent, id me ratum habiturum ; iste, quae ego offere-
bam, negligebat omnia, statimque calculum iis dabat qui aderant
ex municipibus, neque mihi defendendi potestate facta, neque ulla
certa inquisitione habita. Istius autem gregales et conjurati ex-
silientes suffragia ferebant. Etcum tenebrae essent, illorum sin-
guli ab isto binos et ternos calculos acceptos in vasculum conjece-
runt. Argumento est, quod qui suffragia tulere, plures triginta
non fuerunt: calculi autem numerati sunt amplius sexaginta, ut
nos omnes obstupesceremus. ‘Et haec vere a me dici, et suffragia
neque lata esse praesentibus omnibus, et plures fuisse calculos quam
suffragatores, testes vobis producam. Et quoniam'sic accidit, ut
mihi in his amicorum aliorumve Atheniensium testis nemo affuerit,
tum propter diei tempus, tum quod neminem advocarem, iis ipsis,
qui me laeserunt, utar testibus: quibus ea scripsi quae inficias ire
non poterunt. Recita.

TESTIMONIUM.

Quod si, Judices, Halimusii illo die suffragia de omnibus muni-
cipibus tulissent, consentaneum fuisset, eos usque in noctem suf-
fragia ferre, ut re confecta, vestrumque decretum exsecuti abirent:
cum autem amplius viginti reliqui essent e municipibus, de quibus
postridie suffragia ferenda erant, et nihilominus necesse esset mu·
nicipes convenire, quid fuisset incommodi Eubulidae‚ differre in
diem posterum, et de me primo popularibus dare suffragium? Pro·
pterea, Judices, quod Eubulides non ignorabat, si mihi causae di-
cendae potestas fieret, et populares omnes praesto essent, et calculus
juste daretur, suos gregales nihil esse valituros.

..6· Unde autem ista conspiratio sit orta, cum de genere meo
dixero, tum si voletis exponam: nunc autem quid justum esse ex-
istimo. et quid facere sum paratus, Judices? Ostendam vobis, me
esse Atheniensem et a patre et a matre, et-hujus rei testes, quos

