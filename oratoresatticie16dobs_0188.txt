688 ADVERSUS TIMOTHEUM.

estAlcisthene praetore ea de causa, quod interea relaturum eum quas
petierat putavit pater : postquam autern iste discesserat, phialis non
relatis, neque phialae Timosthenis apud PhormIOnem sitae erant,
atque is adveniens eas repetebat, tum, et pretium phialarum Timo-
stheni persolvit, et debitorem istum ad reliquum aes alienum in-
scripsit. Quare, si hac defensione abutetur, se non fuisse domi
temporibus illis, cum sibi pretium phialarum expensum latum sit,
sic eir respondete, Accepisti eas cum adesses: postquam vero non
referebas—peregre enim aberas——, phialae autem, quas creditor re-
petebat, non aderant, inscriptus es ejus pretii debitor, quod pro
phialis est solutum.

14. At hercule fortasse dicat, debuisse patrem a se repetere
phialas? Sed te videbat inopia premi. Et cum de caetero aere alieno
fidem tibi haberet, et putaret se id a te reverso et locupl etato re-
cepturum, de phialis tibi diffisus esset scilicet? Quum, precante te,
cum ad regem proficiscereris, se naulum lignorum soluturum pol-
liceretur: dc phialis duabus fidem tibi non habuisset? quum reli-
quum debitum a te non reposceret, respectu inopiae tuae, phialas
repoposcisset?

15. Jam vero vobis etiam de delato jurejurando dicam, quod et
isti ego pollicitus sum, et iste mihi. Me enim jusjurandum iu
echinum conjiciente, postulabat et ipse dato jurejurando se liberari.
Ego vero, nisi certo scissem eum et civitatibus et hominibus pri-
vatis et saepe et magnis in rebus datam fefellisse fidem, detulissem
ei sane id jusjurandum ε nunc, cum testes mihi sint, accepisse ar-
gentum a mensa eos, quibus iste id dari jusserat, praetereaque
illustria argumenta, non committendum videbatur, ut ei jusjuran-
dum deferrem, qui jurisjurandi religione quid moveretur, quum
nec ab aris ipsis prae avaritia manus abstinuerit? Ac multa singu·
latim referri possent, quibus in rebus temere pejerarit: quae vero
ejus perjuria et evidentissima et vobis etiam non ignota sunt, ea
vobis in memoriam redigam. Meministis istum pro concione ju-
rasse et imprecatum sibi internecionem, nisi Iphicratem peregrini-
tatis accusaret‚ et suas facultates consecrasse ι quae cum jurasset·
et pro concione promisisset, non longo tempore post, privatae utili-
tatis causa, suam filiam illius filio despondit. Qui igitur nequ‘e vos
veritus est pollicitando decipere, cum leges eum qui id'fecerit pu-·
bl-ice capitis accusari jubeant, neque deos immortales, quorum in-
vocato numine diris caput suum devovit quo minus pejeraret, re-
formidavit, ei me noluisse deferre jusjurandum estne vitio verten-
dum? Neque etiam diu est, cum rursus pro concione juravit, sibi
non satis esse facultatum ad sustentationem senectutis‚eum tantas
opes possideat. Adeo inexplebili et sordido est ingenio.

16. Ego vero e vobis quaerere velim, numquid irascamini mens

