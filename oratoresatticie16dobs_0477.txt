HIERONYMI WOLFII IN AESCHINIS EPISTOLAS
ARGUMENTUM.

Norun est, AEschinem ob judicii'ignominiam, quo accusatum Ctesiphontem, vel
Demosthenem potius, reum non peregerat, quinta suffragiorum parte non accepta,
cessisse Athenis, ao Rhodum se contulisse. Ubi has epistolas fere omnes scripsit, in
quibus partim amicos de itineribus et statu rerum suarum certiores reddit; partim
inimicorum insolentiam retundit 3 partim innocentiam suam apud Athenienses, quos
monet, ut temerariis bellis abstineant, defendit, utque ab eis in patriam revocetur,
petit.

I. AD PHILQCRATEM.

Cum ex Munychia vesperi solvissemus, circa meridiem, serenis—

simo Scirone flante, ad Neressum, Ceiorum oppidum, appulimus.
Ibi novem dies ob adversum ventum desedimus: post rursus pro·
fecti sub auroram, Delum pervenimus. Sed Delii pestilenti quodam
morbo laborabant„ Nam facies eorum albugine opplebantur. capilli
etiam candescebant, collum autem et pectus intumescebat: ceterum
nulla febris accedebat, neque etiam dolores magni, neque partes
corporis inferiores quicquam mutabantur. Haec audierant ex Apol-
linis ira sibi accidisse, quod vir quidam illustris, contra morem ve-
terem, in insula sepultus esset: ea igitur de causa deum sibi mor-
bumimmittere putabant. Nos autem, quasi ad gentem aliquam per-
egrinam, aut in exteri maris insulam, pervenissemus, et subito va-
rium hominum colorem vidissemus, noctu aufugimus: alius alium
inter navigandum sciscitantes, utrum eum colorem et capillum,
quem domo quisque attulisset, retineret? Sed tempestas exorta,
et ventus impetuosus, nos supra Cretam prope Psamathuntem
abstulit. Quem locum cum jam in conspectu haberemus, reflat
ventus Libycus. Deinde, cum septentrio nobis spiraret, rursus fere-
bamur, quinque noctes in mari versati, quibus Athronae appulimus :
ut disceremus non curare, si quis in sua patria, sive secundum, sive
contra leges, corona donaretur. Atque inde quatuor diebus in na-
vale quoddam Rhodium pervenimuS, ubi in morbum et difficultatem
spirandi incidi. Quo in loco dum manebam, cum morbus nihil leva-
retur, Rhodum trajeci, ac placide nos urbs excepit: statim enim ut
eo transieram, multo melius habere coepi. Atque haec hactenus
habuimus, quae tibi scriberemus : cetera porro, uti quaeque accide-
rint, significabimus. Felix sis : et caveas velim, ne quem te vel po-
tentiorem vel imbecilliorem offendas.

