‘28 CONTRA TIMARCHUM.

Sed ine letiferi cohibet vis ferrea sati,

Quod milii nascenti saevae statuere sorores.

Hoc quod te quoque, Achille, manet, sub moenibus altis
Laomedontea¹ parvo post tempore Trojae.

Hoc¹ quoque te repetens iterumque iterumque precabor,
Ne procul a nostris tua mandes ossa reponi

Ossibus: et quoniam primos simul egimus annos,

Cuni puerum pater ex Opoente Meuoetius olim

Me tulit ad vestros studio properante penates,
Tempore quo infelix natum Amphidamante peremi
Ludendo invitus : tum me domus inclyta Pelei
Suscepit, cura et tecum nutrivit eadem:

Nunc etiam nostra ossa una condantur iu urna
Conjuncta aureola, sed quae capere utraque possit,
Quam tibi (uam memini) dono dedit inclyta mater.

Licuisse porro ei esse incolumi, nisi Patrocli necem ultus esset, ea
legito quae Thetis ait:

Et te, sicut ais, cita mors manet, inclyte fili:
Sed prius Hectoreo tinges in sanguine dextram,
Cui vitam eripies, cujus tu fata sequeris
Temporis exigui spatio. Sic dixit, at illi
Reddidit ex imo suspiria pectore ducens
Filius AEacides: equidem, carissima mater,
Sicut ais, moriar, quando jacet iste meorum ·
Optimus, et longe huic auimo carissimus idem,
cui uon auxilio potui, non esse saluti,

Ne procul a patria, Trojae sub moenibus altis,
Hostili caderet perfossus pectora ferro.

30. Jam qui nulli poetarum sapientia cedit Euripides, in rebus
honestissimis amorem modestum numeranS, quodam eum loco votis
exoptans, sic ait :

Amor modestus, et virtutis assecla,
Est expetendus, isque contingat mihi.

Rursus idem poeta in Phoenice, de calumnia qua delatus fuerat apud
patrem, pronunciat, se defendens et homines consuefaciens‚ ne ex

suspicionibus aut criminationibus, sed ex anteacta vita judicium
faciant:

Jam saepe lectus acris litis arbiter,

, Cum multa concurrissent dicta testium,
Statui diversum, causa adductus unica.
Et ego quidem sic (ratio ut ipsa postulat)
Inquiro vera, mores intuens viri, et
Quotidianae vitae consuetudinem.
Namque improborum cui placet sodalitas,
Is qui siet vir, non rogo : sciens satis,
sodalium illum convenire moribus.

