DEMOSTHENIS
EXCEPTIO

'ADVERSUS PANTAENETUMJ

1. Qum dederunt leges excipiendi potestatem, Judices, iis de
rebus quae actae transactaeque sunt, et haec utraque inter me et
Pantaenetum intercesserunt, praescripsi, ut modo audivistis, non
dandam esse ei actionem, non abstinendum hoc jure mihi ratus,
neque committendum ut cum praeter caetera omnia convicero istum
et omni me' periculo liberasse et mecum transegisse, dicere posset
me non vera loqui, neve hoc argumento uteretur, si quid tale
actum esset, fuisse me sibi praescripturum: sed in hoc judicio
eademque causa 'vobis utrumque ostendendum, et isti a me nullam
esse factam injuriam, et ab eo mihi contra leges facessi negotium.
Quod si quid eorum accidisset Pantaeneto quae nunc queritur, illis
statim temporibus in jus me vocasset, quibus inter nos contraxera-
mus, cum et menstrua sint judicia haec, et utrique domi fuerimus,
et omnes homines recentibus injuriis magis quam mora interposita
indignari soleant: sed postquam nulla affectus injuria—ut et VOS,
satis scio, audita re assensuri estis—successu Everginijudicii elatus,
calumniatur, reliquum est, Judices, ut, apud vos ostensa innocentia ’
mea et iis quae dicam testibus comprobatiS‚ tueri me studeam.
Petam autem a vobis omnibus rem aequam et modicam, ut meam
exceptionem benigne audiatis, totumque negotium diligenter atten-
datis: nam cum multa in urbe judicia facta sint, nullam unquam
actionem vel impudentius vel iniquius ab ullo esse institutam senti-
etis, ut arbitror, ea qua nunc iste instituta in conspectum vestrum
prodire non dubitavit. Dabo autem operam, ut rem vobis omnem
ab initio, quam fieri paucissimis poterit, explicem.

2. Mutuavimus quinque et centum minas, Judices, Pantaeneto
ego et Evergus ad officinam in fodinis Maroneis et ad triginta
mancipia: ejus pecuniae quadraginta quinque minae meae fuerunt,
talentum Evergi. Acciderat autem ut iste deberet Mnesicli Colyt-
tensi talentum, Phileae Eleusinio et Plistori quadraginta quinque
minas. Venditor officinae et mancipiorum nobis fit Mnesicles—is
enim ea isti emerat a Telemarcho priore domino—, ea vero conducit
iste a nobis usura illius argenti, quinque et centum drachmis in
singulos menses. Conficimus tabulas, quibus et locatio, et certum
quoddam tempus intra quod a nobis officinam ei redimere liceret,

