840 EPISTOLAE.

aetatem afflictationem illam corporis perpeti nou poteram. Denique
et vos non nolle putabam illam contumeliam me effugere, quae
neque vos quicquam juvabat et me perdebat. Me autem vestri
neque cujusquam alterius fuisse studiosum, multis indiciis depre-
hendetis. Nam et in urbem me contuli, non in qua me splendidis-
sime victurum confiderem, sed quo etiam majores nostros, Persici
belli discriminibus circumventos, venisse sciebam, et quam vobis ι
esse benevolentissimam intelligebam. Est autem ea Troezeniorum,
cui precor ut dii potissimum immortales tum ob benevolentiam
erga vos tum ob collata in me beneficia bene velint omnes, deinde
ut et ego a vobis conservatus gratiam referre possim. In qua cum
quidam gratificandi mihi studio, vos ob istum in me admissum er-
rorem reprehendere conarentur, ego summa qua me decuit aequi-
tate 'vos defendi. Eamque ob causam in primis factum esse arbitror,
ut mihi honos publice haberetur. Cum vero hominum benevo-
lentiam insignem quidem illam, sed vires in praesentia esse mi-
nores, cernerem, digressus in Neptuni templum in Calauria me
contuli, non modo quod propter numinis religionem me ibi tutio-
rem fore speross—-necenim id exploratum habeo: nam quae res in
aliorum potestate sitae sunt, eae spem tenuem et obscuram pericli-
tanti suppeditant—, sed eo etiam quod hinc quotidie patriam in-
tueor, in quam tantae mihi sum benevolentiae conscius, quantam
utinam a vobis consequar. Ne igitur, Athenienses, diutius etiam
his malis angar, ea mihi decernitote, quae jam aliis quoque non-
nullis tribuistis, ut neque indignum vobis aliquid mihi usuveniat‚
neque aliis supplicare cogar: id quod nec vobis honestum esset.
Nam, si vestra iracundia placari mihi nulla ratione potest, mori me
praestiterit. Jure autem hoc animo esse me neque sine re haec
jactare credetis: nam et vestram auctoritatem subii et judicium
non detrectavi, ut neque veritatem indefensam desererem neque
vestrum quisquam in me potestatem non haberet, sed ut vestro ar-
bitratu de me statueretis: arbitrabar enim eos, qui omnia in me
ornamenta contulissent, etiam erga me si ita vellent, delinquendi
habere potestatem oportere. Quia vero justa fortuna, ita uti de-
cuit, injusta superata bis vobis iisdem de rebus statuendi facultatem
dedit, propterea quod nihil in me cui mederi non liceat statuistis,
servatote me, Athenienses, et quae tum vobis ipsis tum me digna
sunt decernitote. Nihil enim a me perperam et scelerate factum
reperietis, neque me commeritum ut vel dignitate vel vita spolier,
sed et multitudinis ita esse studiosum ut qui maxime, ne quid invi-
diosum scribam, et pulcherrima ex his qui adhuc vivunt pro vobis
gerenda suscepisse, maximaque e meis aequalibus benevolentiae erga
vos indicia reliquisse. Neque vero quisquam vestrum putet, Athe-
nienseS‚ me vel ex imbecillitate animi vel ulla alia turpi de causa

i. A ι, .»„;1m1

