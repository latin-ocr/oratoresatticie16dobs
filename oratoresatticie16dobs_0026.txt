526 ADVERSUS APATURIUM.

his de rebus de quibus nunc litigat. Fuisse autem eum hic anno
praeterito, cum judicia exercerentur, recitato testimonio cognoscetis.

TESTIMONIUM.

Age legem etiam, quae sponsiones annuas esse jubet, mihi recita.
Neque vero ea lege ita nitor, ut, si spoponderim, poenas dare me
non oporteat, sed eam ipsam legem non spopondisse me testimonio
mihi esse affirmo: nam ex sponsu egisset mecum tempore hac
lege praefinito.

LEX.

8. Sit igitur hoc etiam vobis argumento mentiri Apaturium.
Nam si ei pro Parmenonte spopondissem, non utique istius inimi—
citias propter illum suscepissem, dum providebam, ne amitteret ea
quae per me isti mutuarat: ipse vero mihi propter illum apud istum

sponsione obligato, non cavissem. Quid enim spei habere poteram
, istum mihi parsurum, quem ipse coegeram illi satisfacere? aquo
mensariam sponsionem odiose exegeram? Quid ab eo mihi exspe-
ctandum abitrarer? ¹

9. Quin illud etiam considerare, Athenienses, est operae pretium,
si spopondissem, me nunquam fuisse iturum inficias. Multo enim
confitenti mibi et ad pactionem eunti, ex qua factum fuit compro-
missum, firmior esset defensio. Tribus enim arbitris rem fuisse
permissam, testatum vobis est: cum vero a tribus lata sententia
non sit, quid neganda sponsione mihi voluissem? Cognitione enim
secundum pactionem non facta, nec ego jam sponsione tenebar.
Quare nequaquam, Judices, praetermissa vera defensione si spopon-
dissem,ad inficiandum venissem. Jam illud etiam testatum vobis est,
pactione ab istis abolita, aliam istum et Parmenontem conscribere
voluisse, quasi irrita essent ea quae prius inter eos convenerant.
Atqui, cum de futura cognitione aliam pactionem conscribere volue-
rint priore perdita, quo pacto, alia pactione non scripta, vel arbi-
trium fieri vel sponsio potuit? De hoc ipso enim orta controversia,
tabulas alias non fecerunt, isto unum, illo tres arbitros postulante.
Postquam autem prima pactio, qua me sponsorem esse factum ait,
periit, alia vero scripta non est, quo jure mecum agere potest, con-
tra quem nequit proferre pactionem? At interdixisse Parmenontem
Aristocli ne contra se absque coarbitris pronunciaret, testatum vo-
bis est. Quod si constat eundem hominem et pactionem abolesse,
ex qua arbitrium fieri conveniebat, et sine arbitris caeteris senten-
tiam se tulisse ipse fatetur, qui convenit, ut illi fide habita me
perdatis 2

