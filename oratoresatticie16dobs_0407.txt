DE MALE GESTA LEGATIONE. 55

in mandatis non accepi. Ut rem finiam, decreverunt collegae, ut
viritim quisque sententiam rogatus, quod e republica esse putaret,
id diceret. Haec ut a me vere dici constet, voca mihi collegas, eo-
rumque recita testimonium.

TESTIMONIUM.

34. Postquam igitur legationes Pellam convenerant, ac Philip-
pus aderat, et praeco legatos Atheniensium vocabat, primum pro—
cessimus, non observata aetate, ut in priore legatione, quod apud
quosdam celebrabatur, et ornamentum civitatis putabatur, sed pro
Demosthenis impudentia. Nam curn se omnium natu minimum
esse profiteretur, primas dicendi partes se nemini concessurum affir-
mabat, neque commissurum, ut quidam (me innuens) Philippi au—
ribus occupatis, dicendi vices aliis praeriperet. Ut autem exorsus
est, cumgdquadam collegarum criminatione, quos neque omnes iis-
dem de rebus, neque consentientibus animis adesse significabat,
sua officia Philippo praestita commemorabat: primurn, ut Philo-
cratis decreto suffragatus esset, violatarum legum accusati, cum is
scripsisset, licere Philippo legatos de pace Athenas mittere ; deinde
recitavit decretum quod ipse scripserat, pacem faciendam cum ca-
duceatore et legatis a Philippo missis; denique illud, ut populus
intra certos dies de pace deliberaret. Ac talem verbis suis signi-¹
'ficationem interjecit, se primum iis, qui pacem excluderent, os ob-
turasse, non verbis, sed temporibus. Deinde aliud decretum ad-
duxit, quo scripsisset, deliberandum esse populo de ineunda socie-
tate. Post aliud decretum de Philippi legatiS, principem eis locum
dandum Bacchanalibus. Et adjecit, quantae sibi curae illi fuissent,
ut cervicalia apponi curasset, suamque custodiam et vigilias comme-
moravit, propter invidos, qui splendorem suum contumeliis afficere
cupivissent. Adjecit illa etiam maxime ridenda, quorum collegas ita
pudebat, ut faciem obtegerent: ut Philippi legatos hospitio exce-
pisset, ut eis discessuris bigas mulorum conduxisset, et equo eos
comitatus esset, nonin tenebras demersus, ut alii quidam, sed aperte
ostendisset observantiam et studium suum. Illa vero demum vehe-
menter etiam corrigebat; se non dixisse Philippum esse formosum:
nihil enim esse muliere formosius. Neque potando eum valere:
quod eam laudem spongiae esse existimaret. Neque memoria pollere:
quod eam putaret rhetoris mercenarii esse commendationem. Ne
longum faciam, ejusmodi erant ea quae dicebat, praesentibus legatis,
ut breviter complectar, totius Graeciae, unde risus maximus conci-
tabatur.

35. Ut autem aliquando finierat, factoque silentio, ego post
tantam rusticitatem, et tam insignem adulationem dicere cogebar.

