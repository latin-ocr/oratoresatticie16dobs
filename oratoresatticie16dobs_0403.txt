DE MALE GESTA LEGATIONE. 51

vistis, nulla facta est mentio Cersobleptis. Jam vero nobis ad exi-
gendum jusjurandum delectis, nondum vero ad posteriorem lega-
tionem profectis, concio fit, in qua Demostheni, qui nunc me ac-
cusat, obvenit ut praesideret. In ea concione Critobulus Lampsa-
cenus progressus dixit, se missum esse a Cersoblepte, qui peteret
ut jusjurandum Philippi legatis daretur, et Cersobleptes inter ve-
stros socios inscriberetur. Hac oratione habita, Aleximachus Galea
decretum praesidibus legendum dat, in quo scriptum erat, ut is qui
a Cersoblepte venisset, jusjurandum Philippo cum ceteris sociis
daret. Recitato decreto,—et hoc vos omnes arbitror meminisse—,
surrexit Demosthenes a praesidibus, seque id decretum approbaturum
esse negavit, neque factam cum Philippo pacem irritam redditurum,
neque agnoscere socios, qui tanquam in libationibus, manus sacris
admoverent: sed de his aliam esse concionem indicendam. Cla-
mantibus autem vobis, et praesides ad suggestum vocantibus, sic
invito isto comprobatum est decretum. Quae ut vere a me dici con-
stet, voca mihi Aleximachum, qui decretum scripsit, et collegas
Demosthenis, ac testimonium recita.

TESTIMONIUM DEMOSTHENIS COLLEGARUM.

27. Is igitur, qui modo hic ad Cersobleptis mentionem illacry-
mavit, societate illum exclusit. Ut vero ea concio dimissa fuit, foe-
deratos Philippi legati jurejurando in vestro praetorio obstrinxerunt.
Ausus au'tem est ad vos dicere accusator, me Critobulum, Cerso-
bl‘eptis legatum, a sacris repulisse, cum et socii adessent, et populus
scivisset, et duces assiderent. Unde tantas vires accepi? Aut quo
pacto res tacita est? Quod si istud ego facinus non reformidassem,
tu passus esses, Demosthenes? Non vociferationibus et clamo·
ribus forum complesses, cum videres me, ut modo aiebas, a sacris
legatum repellere? Accersat mihi duces praeco, et sociorum asses-

sores, ut eorum testimonia audiatis.

TESTIMONIA.

Nonne intolerabile est, Athenienses, si quis contra hominem civem,
non suum, sed vestrum—hoc enim in primis distinguo—, tanta non
veretur mendacia comminisci, quibus in capitis discrimen addu-
catur? Maximam igitur appobationem meretur is mos, cujus in
capitalibus ad Palladium causis patres nostri auctores fuerunt:
cum victimis secandis, eos qui suffragio superiores sunt, jureju-
rando obstringunt—idque vobis etiam nunc patrium est—eos ju,
dices vere justeque pronunciasse, qui suffragium pro se tulerint, et
nullum dixi'sse mendacium: quod ni ita fit, sibi et familiae suae exi-
tium imprecantur: judicibus autem optima quaeque et faustissima

