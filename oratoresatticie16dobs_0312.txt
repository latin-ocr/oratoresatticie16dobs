812 EXORDIA CONCIONUM.

neque omnes simul magistratuS, sublatarum legum, quarum vobis
cura commissa est, satis graves poenas dare posse.

XII.

Fortassis invidiosum, Athenienses, quibusdam esse videatur. Si
quis homo rudis et unus e vestro numero, post alios suasoreS, qui

et diuturnitate gestae olim Reipublicae et auctoritate qua valent apud ι

vos excellunt, progressus dicat, videri sibi eos non modo non recte
dicere, sed nec prope abesse a recte sentiendo. Verum ego usque
adeo me vobis utiliora quam istos dicturum opinor, ut non dubitem,
ea quae dixerunt omnia nullius esse pretii asserere: existimo autem
vos etiam recte facturos, si non dicentem, sed ipsa consilia, spe-
ctetis. Decet enim, Athenienses, vestram benevolentiam non qui-
busdam, velut haereditariam, sed iis qui optima quoque tempore
dicunt, paratam esse.

XIII.

Vellem vos, Athenienses, attente audire ea quae dicam: nec enim
parva res agitur. Ego miror, qui tandem fiat, ut priusquam in con-
cionem adscendatur, cuicunque vestrum aliquis obvius fiat,'is ita
prompte possit dicere, quo pacto res fieri possint meliores, atque
iterum statim, ubi discessistis, quisque disserat quid agi conveniat:
cum vero in publicis conventibus illis ipsis de rebus deliberandum
est, vos illis aures praebeatis, qui quidvis potius dicunt, quam ea
quae ad rem faciunt? Itane, Athenienses, unusquisque vestrum et
quid deceat intelligit, et aliorum rationes recensere potest, nemo
vero iisdern faciendis gratificabitur? et privatim, ut ipse quae ο-
ptima sunt quisque cupide facturus videatur, alios reprehendit;
publice autem ea decernere dubitat, quibus adducamini ut omnes
debita et necessaria Reip. munera obeatis? Quod si nullum un-
quam tempus fore putatis, quod istam dissimulationem interrum—
pat, non obsto quo minus eandem rationem teneatis: sin ipsa ne-
gotia magis ac magis approprinquare cernitis, providendum est, ne
cominus cum illis sit conflictandum, quae diu ante praecaveri pos-
sunt, etii, qui nunc avobis contemnuntur,post malis vestris gaudeant.

XIV.

De statu Reipublicae, Athenienses, quanquam is non est qualem
esse oportebat, non omnino mihi videtur esse difficile quaerere, quid
faciendum esset uti corrigeretur. Quo autem pacto de his rebus
apud vos sit disserendum, id multas magnasque habere puto dif-
ficultates, non quin ea quae dicentur intellecturi sitis, sed quod ita
multa et falsa et quidvis potius quam rebus utilia consuefacti mihi
videmini audire, ut metuam, ne optime nunc consulenti, quod

