ADVERSUS PHORMIONEM. 535

talentum largiti sumus: cum vero annona coarctata esset et ad
sedecim drachmas pervenisset, invectis amplius decies mille tritici
medimnis, dimensi vobis sumus usitato pretio singulos medimnos
quinque drachmis, et haec omnes nostis cum in Pompeo vobis di-
mensi simus. Jam anno superiore ad coemendum populo frumen-
tum talentum vobis contulimus, ego et frater meus. Lege mihi
harum rerum testimonia.

TESTIMONIA.

Quod si vel his conjecturis utendum est, non consentaneum fuerit
nos tantum pecuniae largiri ut vos bene de nobis existimaretis,
Phormionem autem calumniari voluisse ut ne boni viri quidem de
caetero haberemur. Jure igitur nos juvabitis, Judices. Ostendi-
mus enim vobis, nec ab initio onera imposuisse istum in navem
omnis pecuniae quam Athenis mutuatus fuerit, et de mercibus Bo-
spori venditis vix eos qui eo usque duntaxat mutuarant absolvisse3
praetereaque nec abundasse nummis nec ita esse vaecordem, ut pro
bis mille et sexcentis drachmis triginta minas et novem reddat3 ad
haec quod se reddidisse aurum Lampidi dicit, nec puero meo, nec
socio tum agente Bospori, adhibito: Lampis ipse priusquam ab isto
corrumperetur, se nihil accepisse, palam pro testimonio dixit. At,
si Phormio sic singula demonstrasset, haud video qua se ratione
melius tueri potuisset.

15. Jam actionem dandam esse nobis, lex ipsa testatur, quae
jubet actiones dare mercatorias contractuum qui Athenis facti et
in Atheniensem mercatum referendi sint, nec eorum qui fiunt Athe-
nis solum‚ sed eorum etiam qui propterea ut navigetur Athenas.
Cape leges.

LEX.

Ac Athenis contractum esse cum Phormione sactum nec ipsi eunt
inficias, sed praescriptionem afferunt non convenire nobis actionem.
In quod vero judicium veniamus, Athenienses, nisi in vestrum,
‘ubi contractus factus est? Iniquum enim fuerit, si causa naviga-
tionis Athenas suscipiendoe injuria mihi fieret, licere mihi apud vos
experiri cum Phormione: postquam vero contractus in vestro mer-
catu factus est, negare istos, se in vestro judicio causam dicturos
esse. Qui, cum Theodotum arbitrum sumpsimus, fassi sunt con-
venire adversus se actionem: nunc contrarium dicunt eorum, quae
ipsi prius concesserunt, quasi oporteret se apud Theodotum muni-
cipem causam dicere sine praescriptione, postquam vero in Atheni-

