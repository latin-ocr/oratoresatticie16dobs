828 EXORDIA CONCIONUM.

tientes concordius. deliberetis—-quo ad praesentia negotia nihil'
cadere queat optatius——, aut, si suasor suam sententiam probare
haud poterit, decretis vestris constantius innitamini, Praeterea
non bona subest suspicio, venire in concionem, quasi ex his quae
dicentur optima sint eligenda: tamen ostendere, priusquam ora-
tionum delectus sit habitus, vosmetipsos aliquid persuasum habere,

idque tam pertinaciter, ut praeter id ne audire quidem quicquam =

velitis. ,

XLVI.

Fortassis importunus, Athenienses, quibusdam vestrum esse
videor, qui saepe et quidem iisdem perpetuo de rebus verba fa-
ciam: verum, si rem reete consideretis, non me in culpa esse
videbitis, sed eos qui vestris decretis non obtemperant. Qui si
primum fecissent quae vos jussistis, nihil secundo nos verba facere
fuisset opus, neque si secundo, denuo: nunc, quo saepius vos
ea quae fieri debent promulgastiS, eo mihi videntur illi minus esse
parati ad faciendum. Ac prius ignorabam equidem quorsum
dictum illud, m a gistratu s viru m os ten dit, pertineret:
nune vero id alios etiam posse docere videor. Magistratus·enim,
aut certe, ne omnes dicam, quidam illorum, ut vestra decreta
nec minimi faciunt, sic id unum spectant ,unde accipiant. Quod
si mihi esset quod darem, jure ob idipsum me quispiam repre—
henderet, quod obtundere vos parvi sumptus gratia non dubi-
tarem: nunc id fieri non potest, id quod nec ipsi nesciunt. Si
vero pro iis quae vobis praestanda sunt, me sibi auctarium additu—
rum putant, nugas agunt, ac ea fortasse volunt, quae etiam exspe-
ctant: ego vero ea non faciam, sed siquidem dederint, navim pro-
traham, officioque fungar, sin minus, eos qui sunt in culpa vobis
indicabo.

XLVII.

Nemo sanus negabit opinor, Athenienses, maxime esse e Repub.
ut ne quid initio noxium agatur: sin minus, ut statim praesto sint
qui intercedant. Atque huc illud accedere debet, ut vos et audire
et doceri velitis. Nihil enim profuerit esse qui optima suadeat,
si qui obtemperet habeat neminem. Quin illud etiam non inutile
videri potest, esse aliquem qui, si quis vobis vel per occasionem vel
propter diei tempus vel ob quamvis causam aliam fucum fecerit, ea,
quocunque tempore et vestri esse juris et audire volueritis, rursus
examinet. Ut, si talia videantur, qualia qui tum persuaserant esse
asseruerunt, ea promptius agatis, ut comprobata: sin forte non
ejusmodi reperiantur, antequam longius procedatur, desinatis.
Grave enim fuerit, si optimis frustrati pessima agere necesse ha-
beatis, aut si deinde nec e re nata liceat mutare consilium, Alios

