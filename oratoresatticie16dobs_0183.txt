ADVERSUS TIMOTHEUM. 683

quem patri iste meo commendarat ad naulum solvendum, si lignis
advectis advenisset, in Macedoniam iter facit. Haec tempora fue·
runt circa mensem Aprilem Astio praetore. Anno sequente reversus
Philondas e Macedonia, lignis advectis,—dum iste apud regem
Persarum peregre abesset—, ad patrem meum accedit et naulum li-
gnorum praebere, ut naviculario satisfieret, jubet, quemadmodum
iste patrem abiturus rogarat, et Philondam commendarat, eo pater
ad mensam adducto Phormionem naulum lignorum mille septin-
gentas quinquaginta drachmas jubet solvere. Numerat pecuniam
Phormio: debitorem Timotheum inscribit—is enirn rogarat patrem
ut naulum lignorum praeberet, et hujus quoque ligna erant—, notitiae
loco porro adscribit et usum, in quem accepta fuerat pecunia, et
nomen ejus qui accepisset. Et hoc factum est Alcisthene praetore,
altero anno quam iste ad regem abierat.

7. Sub idem porro tempus et Timosthenes AEgialensis venit, pri-
vatae negotiationis causa huc profectus: qui cum esset familiaris
Phormioni et socius, solvens hinc, servandas Phormioni cum alia
pecunia dederat etiam phialas Lycii operis duas. Forte fortuna
autem puer cas ipsas phialas, ignarus esse alienas, AEschrioni fa-
mulo istius dederat, cum is ad patrem meum missus esset ab isto
stragula, vestes et phialas petitum, et minam argenti quam mutu-
atus erat, cum ad eum Alcetas et Iason venissent. Repetente au-
tem Timosthene phialas a Phormione, cum redisset, --absente Timo-
theo apud regem—, agit cum eo pater meus ut pretium phialarum
reciperet, quantum phialae penderent, drachmas ducentas triginta
septem. Ac Timostheni pretium reddit phialarum ε istum vero ad
reliquum aes alienum, quod iste debebat, ejus etiam pecuniae, quam
Timostheni pro phialis numerarat, debitorem inscribit. Quae omnia
vere a me dici ut constet, testimonia vobis recitabuntur, primum
eorum qui pecuniam iis dederunt, quibus iste jusserat, a mensa,
quique tum ad mensam sederunt: deinde ejus qui pretium phiala-
rum recepit.

TESTIMONIA.

Me igitur ea quae ad vos dixi non dixisse falso, ex recitatione testi-
moniorum audivistis: istum porro ipsum apud me confessum ligna
advecta a Philonda in aedes suas in Piraeeo esse perlatas ut appa-
reat, ejus rei testimonium vobis legetur.

TESTIMONIUM.

Istius igitur fuisse ligna, quae Philondas vexit, et ipse mihi testifi—
catus est: fatebatur enim apud arbitrum ca in suas aedes in Piraeeo
esse deportata, ut vobis testificati ii sunt qui audierant.

 

