CONTRA CONONEM. 719

isti Jam bacchabantur, plerumque in pueros nostros pedissequos,
tandem etiam in nosmetipsos. Illos enim dum cibum coquerent
fumo aut conviciis, quicquid eis in buccam veniebat, molestos sibi
esse cum dicerent, et matulis petebant, et permingebant, neque
ullum petulantiae genus aut contumeliae praetermittebant. Quae
nos cum videremus et aegre ferremus, primum dissimulavimus: ut
autem nos subsannabant neque desinebant, duci rem indicavimus,
eumque communiter omnes contubernales convenimus, non ego
seorsim ab aliis. Qui cum eos objurgasset et' eorum vaecordiam
accusasset non ob ea solum de quibus nos questi eramus, sed
propter omnia eorum in exercitu edita facinora, tantum abfuit ut
desinerent aut erubescerent, ut, cum primum tenebrae factae essent,
statim in nos eodem die vesperi impetum fecerint. Ac primum
maledixerunt, tandem verberibus etiam me affecerunt: et tanturn
clamorem et tumultum circa tentorium excitarunt, ut et dux et cen-
turiones venirent et aliorum militum quidam, qui obstiterunt ne
quid in nos gravius consulerent, aut a nobis paterentur, ea debac-
chatione irritatis. Re hactenus progressa, ut huc redivimus, irae,
ut fieri solet, inter nos et inimicitiae sane fuerunt. Non tamen ego
vel in jus eos propterea vocandos, vel ullam rationem habendam
eorum quae acciderant, putabam: sed illud omnino decreveram,
cavere ac dare operam ne posthac in similes homines inciderem.

3. Exhibito igitur in primis de his, quae dixi, testimonio, postea,
quae ab isto sim perpessus, ostendam, ut sciatis, eum, cui prima
delicta castiganda fuissent, ipsum priorem multo atrociora com-
misisse.

TESTIMONIA.

Quae igitur prorsus negligenda esse duxi, haec sunt. Non multo
autem post deambulante me, pro more meo, vesperi in soro cum
Phanostrato Cephisiense quodam aequalium, praeterit Ctesias filius
istius, ebrius, circa Leocorium, prope Pythodori aedes. Conspicatus
autem nos, clamore sublato, secumque murmurans more hominis
ebrii, ut non intelligeremus quid loqueretur, praeteriit Meliten versus
adscendens: potarant autem ibi—sic enim postea accepimus—-
apud Pamphilum fullonem, Conon, Theotimus quidam, Archebi-
ades, Spintharus Eubuli filius, Theogenes Andromenis filius, multi
alii; quibus Ctesias concitatis in forum venit. Sic autem accidit,
nobis a Proserpinae fano revertentibus et deambulantibus, ut rur—
sum prope ipsum Leocorium essemus, et in istos incideremus. Ut
autem congressi sumus, unus eorum, quidam homo ignotus, in
Phanostratum irruit eumque detinet: Conon autem et filius ejus
et Andromenis filius, in me facto impetu, primum me exsuunt,
deinde supplantatum et prostratum in coenum sic tractarunt insul-

