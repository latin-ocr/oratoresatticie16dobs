ORATIO FUNEBRIS. 795

educabantur, et parentes in senectute conspicui alentur, gloria
filiorum se in luctu consolaturi: deinde nec morbis affecta corpora
et animos aegritudinis expertes habent, qua qui vivunt propter
adversum casum acceptamque cladem conflictantur magnoque
cum honore et insigni gloria justa eis persolvuntur. Nam qui et
ab universa patria sepeliuntur publice, et non modo a cognatis et
civibus, sed etiam a tota (quae quidem ita nominanda sit) Graecia
desiderantur, et a maxima terrae habitabilis parte lugentur, nonne
hi beati sunt judicandi? Quos assessores e'sse diis manibusjure
dixeris, eademque esse conditione qua veteres illos bonos et prae-
stantes viros in insulis fortunatis, Nam ne de illis quidem quis-
quam qui viderit haec renunciavit, sed quos viventes hujus nostri
superni orbis dignamur honoribus, eos illic etiarn quodam animi
praesagio 'consimiles honores adipisci arbitramur.

10. Ac istam oratione levare moestitiam est id quidem fortasse
difficile: faciendum tamen periculum est et animus ad jucundiora
traducendus, tales enim viros qui genuerunt et e talibus aliis ipsi
orti sunt, eos praeclarum est adversas res pulcrius caeteris posse
ferre, et in utraque fortuna vultu eodem conspici. Quae, cum illis
maximo et honori fuerint et ornamento, tum toti civitati et viven-
tibus maximam attulerunt celebritatem. Grave est matri et patri
orbari liberis et conjunctissimis suae senectutis privari altoribus:
sed praeclarum est honores praecipuos et monimentum virtutis eos-
dem publice adeptos conspicere, sacrisque et certaminibus dignatos
immortalibus. Molestum est liberis amisisse patres: sed praecla-
rum est paternae consequi gloriae haereditatem. Ac tristitiae qui-
dem hujus fortunam esse causam reperiemus, cui homines natos
oedere ae parere necesse est: at honoris et decoris, eorum qui
honeste oppetere voluerunt institutum.

11. Mihi quidem non multa, sed vera dicere propositum fuit:
vos autem finito luctu, ut fas jusque est, abitote.

 

DEMOSTHENIS

ORATIO AMATORIA .

1. AGE age, quoniam audire vis, ostendam tibi orationem et
legam. Sed. consilium tibi est in primis intelligendum ejus qui
hanc orationem composuit. Is Epicratem, quem, inter multos et

