IN CTESIPHONTEM. 97

V sthenis administratione visum iri. Istius etenim in rep. gerenda in-

* stitutis, classes, exercitus, urbes penitus dissipatae sunt.

44. Sed neque Phrynondam‚ arbitror, neque Eurybatum neque
alium quenquam eorum qui olim improbitate excelluerunt talem
magum aut praestigiatorem exstitisse, quali-s hic noster est, qui, o tellus,
o dii immortales, daemones atque homines, quicunque vera audire
curatis ! audet, os vestrum directo contuens, audet affirmare, The-
banos societatem vobiscum iniisse, non temporum ratione, non
metu instanti, non vestra existimatione commotos, sed Demosthenis
concionibus adductos. Atqui multas ante istum legationes Thebas
obierunt homines, quibus summa cum illis familiaritas intercessit,
primo quidem imperator ille Thrasybulus Colyttensis, vir apud The-
banos fide et auctoritate valens ut nemo alius: deinde Thrason
Erchiensis, hospes publicus Thebanorum: Leodamus porro Achar-
nensis, dicendi viribus Demostheni non inferior, ac mihi quidem
multo suavior visus orator: hic Archedemus Pelex, ipse quoque
facundus et qui multa in rep. gerenda propter Thebanos pericula
adiit: ductor ille popularis Aristophon Azeniensis, qui perdiu Boe-
·otorum partibus studiisse insimulatus est: Pyrrhander denique
Anaphlystius orator, qui etiam nunc vivit. Sed tamen nemo un-
quam ex iis Thebanos potuit ad vestram amicitiam perducere:
causam equidem scio, sed propter eorum calamitates non necesse
est exponere, At enim, opinor, postquam Philippus ademtam iis
Nicaeam Thessalis tradidisset, bellumque, quod olim ex Boeotorum
finibus depulerat, nunc denuo per Phocidem in ipsas Thebas re-
vexisset, postquam denique Elateam occupatam vallo muniisset in
eamque praesidium imposuisset, ibi demum illi, instantium malorum
metu incumbente, Athenienses accersiverunt, et vos copias edu·
xistis et Thebas introiistis armati equites peditesque, priusquam
vel unicam syllabam de societate scripsisset Demosthenes: Thebas
autem quod intromittebat vos, tempus fuit, metus, societatis ne-
cessitas, non Demosthenes.

45. Siquidem vero his in rebus tria vel gravissima Demosthenes
in vos peccavit. Primum, quod cum Philippus verbo quidem vo·
hiscum bellum gereret, revera multo acriori odio in Thebanos in-
cenderetur, quomodo res ipsae declararunt, et quid pluribus opus
est? haec tanta tantique ponderis celavit, et societatem nobis cum
Thebanis futuram simulans, quae non ex temporum necessitate sed
suis legationibus oriretur, primum populo persuasit ne magnopere
spectarent quibus conditionibus societatem fieri conveniret, sed
satis haberet si fieret modo: hoc primo autem occupato universam
Boeotiam Thebanis dedidit, cum in decreto scripserit, ut si qua
civitas a Thebanis descisceret, Athenienses Boeotis qui Thebis

essent opitularentur, verbis, ut solet, res suffurans alioque transfe-
ἱ· o

