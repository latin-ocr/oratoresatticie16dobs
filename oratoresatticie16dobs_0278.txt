778 CONTRA NEAERAM.

AEgiliensem esse e coetu gentilium qui Brytiadae nominentur, et, postulante Phrastore
ut suus tilius in gentiles introduceretur, se fllium eum e Neaerae filia esse nutum cou—
scios, prohibuisse Pbrastorem ue filium introduceret.

17. An non igitur evidenter demonstro vobis, ipsos etiam Neaerae
conjunctissimos, in eam ut peregrinam dixisse testimonium, tum
¹Stephanum, qui eam nunc habet in matrimonio, tum Phrastorem,
qui filiam ejus duxerat? Cum Stephanus filiam istius, a Phrastore =
apud sexviros accusatus, quod qui Atheniensis esset, peregrinae
filiam despondisset, defendere noluerit, sed dotem condonarit, eam-
que non receperit: cum Phrastor Neaerae filiam matrimonio sibi
junctam ejecerit, postquam audierat non esse Stephani, dote non
reddita, cum postea et infirmitate sua, et odio domesticorum com-
motus, adoptasset filium, et ad gentiles introduxisset, puero a gen-
tilibus rejecto,jusjurandum ei deferentibus,jurare noluerit, religio-
nique suam cupiditatem posthabuerit, aliamque postea duxerit
civem, ut jubent leges. Hae enim res ita evidentes magno testi-
monio contra eos fuerunt, Neaeram esse peregrinam.

18. Sed considerate et sordes Stephani, et improbitatem, ut ex
ea quoque perspiciatis‚ Neaeram non esse civem. Epaenetum An-
drium, Neaerae veterem amatorem, cui ea magno constiterat, et
diverti ad istos, cum Athenas veniebat, solitum, propter Neaerae
amicitiam, Stephanus per insidias in agrum, per speciem divinae
rei faciendae accersitum, apud istius filiam pro moecho comprehen-
dit, et terrore injecto triginta ab eo minas extorquet; quarum spon-
soribus acceptiS‚ Aristomacho, qui sexvir fuerat, et Nausiphilo,
Nausinici viri praetorii filio, missum eum facit, spe argenti ab eo
recipiendi. Egressus Epaenetus‚ et sui juris sactus, de Stephano
apud sexviros queritur, per injuriam se ab eo in vincula con-
jectum, ex lege quae jubet, si quis aliquem per injuriam pro adul-
tero vinxerit, ut apud sexviros conqueratur, se per injuriam in
vincula. esse conjectum. Quod si eum qui vinxit, vicerit, et per
injuriam insidiis appetitus esse videatur, ipsum indemnem esse, et
sponsores sponsione solvi: sin moechus esse videatur, sponsores
jubentur eum accusatori tradere, cui, ense excepto, eum in
praetorio, suo arbitratu, ut adulterum tractare liceat. Hac lege
igitur eum accusat EpaenetuS, se usum esse muliere fatetur, moe-
chum esse negat: neque enim Stephani esse filiam, sed Neaerae,
matremque consciam esse ipsorum consuetudinis, seque multum
eis impendisse, totamque cum adsit alere familiam, et legem ex-
hibet, quae vetat apud eas pro moecho arripi quemquam, quae in
taberna meritoria sedeant, aut in soro aliquid manifeste vendant:
tabernam esse eam ipsam Stephani domurn dictitans, et quaestum
eas istum facere, et inde maxime locupletari. Quae verba cum
jactaret Epaenetus, et actionem instituisset,intelligens Stephanus,

