IN CTESIPHONTEM. 91

civitatis nostrae rempublicam funditus evertit, primum cum in tem—
plum Delphicum impie deliquit, deinde cum injustam et omnino
imparem cum Thebanis societatem decrevit. Sed a sceleribus, quae
in deos immortales suscepit, initium ducam. Campus est, Athe-
menses, quem Cirrhaeum nominant, portusque qui hodie Sacer et
Sceleratus appellatur. Eam regionem tenuerunt olim Cirrhaei et
Crauallidae, gentes a legibus alienissimae, qui et templum Delphi-
cum et quae in eo erant donaria violarunt, simulque Amphictyonum
concilio injurias intulerunt. Ob haec igitur facta indignati, cum
alii Amphictyones, tum vero maxime, ut ferunt, majores vestri, ora-
culum dei scitabantur, quibus suppliciis in istos homines animad-
vertere oporteret. Respondit Pythia, uti Cirrhaeos et Cranallidas
omni tempore dies noctesque bello vexarent, direptisque eorum fi-
nibus ipsisque in servitutem abstractis, agros illos Apollini Pythio,
Dianae‚ Latonae, Minervae Providae, utin perpetuum inculti essent,
consecrarent, eosque neque ipsi colerent neque ab alio coli pate,-
rentur. Hoc oraculo accepto, Amphictyones decreverunt, senten-
tiam dicente Solone Atheniensi, viro et legum scribendarum peri-
tissimo et in poeticae ac philosophiae studiis exercitato, ut ex oraculi
praescripto exercitus contra sceleratos duceretur. Justis itaque ex
Amphictyonibus collectis copiis, homines illos in servitutem rede-
gerunt, portus obstruxerunt, urbem funditus diruerunt, regionem
omnem ex oraculo consecrarunt; quin et religiosissimo se sacra-
mento devinxerunt, neque se terrain sacram culturos neque ab
aliis coli passuros, sed opem deo terraeque sacrae, manibus, pedibus,
omni virium contentione perlaturos. Neque vero satis habuerunt,
jusjurandum hoc sanxisse, sed devotionem insuper et exsecrationem
validam adjecerunt. Ita enim in exsecratione scriptum est: si
quis inquit haec violaverit, sive civitas sive quis
privatus, sive natio, caput ejus Apollini, Dianae,
Latonae, Minervae Providenti devotum esto: im-
precatur iis porro, ut neque ipsis terra fructum ferat, neque con-
juges eorum liberos parentibus similes sed portenta enitantur, ne-
que pecudes foetus ,naturales edant3 ut e bello, e judiciis, e foro
victi discedant, et internecione deleantur et ipsi et aedes et genus
ipsorum; neque u n quam inquit Apollini au t Dianae
aut Latonae aut Minervae Providenti sancte li-
banto, neque numinibus illis eorum sacra ac-
cepta sunto. Atque ut haec vera dicere me pateat, recita dei
oraculum. Audite exsecrationem, jurisjurandi, quod cum caeteris
Amphictyonibus majores vestri juraverunt, memoriam repetite.

