CONTRA NEAERAM. 781

lieribus, quae sacra haec intuentur, effari licere apud alios, testimo-
nium etiam vobis exhibebimus, secreto illud quidem factum, sed
quod rebus ipsis tamen et perspicuum et verum esse demonstrabo.
Cum haec sacra fierent, et novemviri in vicum Martium legitimis
diebus adscenderent, statim senatus Areopagiticus‚ qui in aliis quoque
religionibus tuendis multum reipublicae commodat, inquirit in istam
Theogenis uxorem, quaenam esset, eamque coarguit, et sacrorum
curam suscipit, et Theogenem pro sua potestate mulctat, secreto
tamen, et cum modestia; nec enim ea sunt praediti auctoritate, ut
quemquam Atheniensium pro sua libidine puniant. Factis autem
verbis, et senatu graviter ferente, Theogenemque puniente, qui
talem uxorem duxisset, eamque arcana pro republica sacre facere
permisisset, precabatur Theogenes, supplicabat, obtestabatur, di-
cens, nescisse se Neaerae esse filiam, sed deceptum a Stephano, pro
germana ejus duxisse filia, ex lege, et propter imperitiam rerum,
suamque simplicitatem, istum assessorem sibi adscivisse, ut is magi-
stratu fungeretur, tanquam benevolum, proptereaque contraxisse
cum eo affinitatem. Me vero, inquit, non mentiri, magno et illustri
vobis argumento probabo. Mulierem enim ejiciam domo, quoniam
non Stephani, sed Neaerae est filia. Quod ubi fecero, tum verbis
meis adhibete fidem, cum dico me deceptum: sin minus fecero,
tum vero me punitote‚ ut improbum, etin deos impium. Pollicito
igitur haec Tbeogene, et supplicante, partim misertus ejus senatus
Areopagiticus, propter ingenii simplicitatem, partim etiam quod a
Stephano deceptum esse revera putaret, moram interposuit. Ut
vero e vico Martio descendit Theogenes, statim et mulierem Ne-

· aerae filiam domo expellit, et Stephanum a quo deceptus fuerat

concilio movet. Sic Areopagitae Theogenem missum fecerunt,
eique irasci destiterunt, veniamque decepto concesserunt. Et ut
haec a me vere dici constet, horum vobis testem ipsum Theogenem
voco, et testari cogam. Voca mihi Theogenem Erchiensem.

TESTIMONIUM.

Theogenes Ercbiensis testatur se, cum regem ageret, duxisse Phanonem pro
Stephani filia: ubi vero se deceptum esse animadvertisset, lum mulierem ejecisse
ac repudiasse, tum Stephanum ab assessu repulisse nec passum sibi diutius assidere.

22. Age cape mihi legem his de rebus latam, et lege: ut sciatis,
non decuisse tantum eam abstinere sacris his, quee talis esset, talia-
que patrasset‚ nec vel videre, vel immolare, vel facere quicquam
pro patrio urbis ritu, sed ceteris etiam sacris Athenarum omnibus
ei esse interdictum. Cum qua enim muliere deprehensus fuerit
adulter, ei in nullum templum populare licet ingredi, cum in ea et
peregrinis mulieribus, et ancillis liberum aditum praebuerint leges,
tumv spectandi, tum supplicandi gratia <solas istas mulieres ingressu

