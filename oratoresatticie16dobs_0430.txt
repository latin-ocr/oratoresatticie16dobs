78 ΙΝ CTESIPHONTEM.

dicari ; alteram autem dicent esse legem huic contrariam, quae co-
ronae praedicationem in theatro tragoedis fabulas agentibus fieri
permittit, modo id sciverit populus. Ex hac igitur lege dicent de-
cretum tulisse Ctesiphontem.

16. Ego vero adversus istorum captiones leges vestras patronas
advocabo, quod mihi per totam quidem accusationem summo studio

est. Nam si hoc verum est, si talis in rempublicam vestram con· k

suetudo irrepsit, ut leges irritae inter ratas sint adscriptae, et binae
de eadem re inter se pugnantes, qualem tandem eam dicat aliquis
esse rempublicam, in qua leges eadem facere et non facere jubeant?
Verum ista non ita se habent; et absit ut vos unquam ad talem
legum confusionem prolabamini, neque haec sunt a legislatore qui
populare imperium constituit neglecta, quin diserte imperatum est
thesmothetis ut leges quotannis in populo corrigant, cum diligenter
inquisiverint, et considerent, utrum lex alteri legi contraria obtineat,
aut irrita inter ratas, aut sicubi plus quam una sit de qualibet re
perscripta: quod si quid hujusmodi deprehenderint, jubet eas in
tabulis descriptas pro x. heroum statuis proponi, prytanes vero
concionem habere, programmati suo titulum nomothetis inscribentes,
tum praesidum praefectum populum in suffragia mittere, et leges
alias abrogare, alias retinere, ut una sit lex, non plures, de unaqua-
que re. Recita mihi leges. ·

LEGES.

Si igitur vera essent, Athenienses, quae ab iis dicuntur, duaeque de
praeconiis leges exstitissent, aliter, opinor, fieri non potuisset, quin
a thesmothetis deprehensae fuissent, et a prytanibus nomothetarum
judicio traditae, et sic altera ex legibus tolleretur, vel ea quae prae-
conium fieri extra concionem permitteret, vel ea quae vetaret. Cum
autem nihil tale facturn sit, aperte nimirum constat, eos non tantum
quae vera non sint affirmare, sed etiam quae ne fieri quidem ullo
modo possint. ’

17. Verum unde hoc mendacium eruerint, ego vos docebo, si
prius quas ob causas leges de praeconiis theatralibus latae sint ex-
posuero. Cum ludi tragici urbani fierent, alii, re a populo non im-
petrata, praedicandum curabant se corona donari a tribulibus, alii a
popularibus, nonnulli etiam silentio per praeconem facto servos
suos libertate donabant, Graecosque manumissionis illius testes ad-
hibebant: et quod omnium erat invidiosissimum, quidam apud ex-
teras civitates hospitia consecuti perfecerunt ut praeconium fieret,
se a popuIO, puta fortasse Rhodio vel Chio vel alio quocunque, vir—
tutis ergo et fortitudinis, corona donari. Atque haec non ita age-
bant, quomodo ii qui a senatu vestro vel a populo coronantur, re a

