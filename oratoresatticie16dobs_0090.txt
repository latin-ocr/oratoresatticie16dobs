590 ADVERSUS BOEOTUM

de nomine contendens, reipsa me dote matris fraudat. Ego vero
inops consilii et quo me verterem nesciens, sic rursus eodem judi-
cio actione contra Mantitheum instituta ad vos nunc anno unde-
cimo confugi. Quae ut a me vere dici constet, legentur vobis ha-
rum rerum testimonia. ’

TESTIMONIA.

Matrem igitur meam, Judices, talento allato, a fratribus suis elo-
catam, ut leges jubent, patri meo nupsisse; et, a me istos in aedes
receptos defuneto patre; et, me iis actionibus esse absolutum,
quibus me accusarunt: haec omnia e testibus audita et demonstrata
sunt. Abi cape legem istam de dote.

LEX.

Cum igitur lex ita se habeat, arbitror istum sive Boeotum, sive
Mantitheum, seu quo alio nomine se appellari gaudet, justam quidem
defensionem et veram allaturum nullam, daturum autem esse ope-
ram‚-audacia sua et confidentia fretum, ut suas calamitates·mihi
imputet, id quod etiam privatim facere consuevit, aiens, Pamphili
facultatibus publicatis, qui pater fuit thgonis, reliquam pecuniam
patrem meum accepisse e curia: et ita declarare studens suam
matrem dotem attulisse amplius centum minas, meam sine dote
nupsisse asserit. Ea vero commemorat, Judices, neque adducto
ullo testimonio, neque ignarus se nugas agere: sed certo sciens,
qui confiteretur se deliquisse apud vos absolutum esse neminem,
mentientem autem et effugia quaeritantem jam aliquem impune
abiisse. Ne vero ab eo decipiamini, consultius mihi videtur pauca
de ista re apud vos dicere.

3. Ubi enim dixerit, matrem meam non attulisse dotem, suam
vero attulisse, animadvertetis eum palam mentiri. Primum enim
Pamphilus, pater matris eorum, quinque talentis aerario obstrictus
obiit: tantumque abfuit ut quicquam ejus liberis, descriptis illius
opibus et publicatis, superfuerit, ut nec debitum ejus omne sit so-
lutum, sed etiam nunc Pamphilus ut aerarius sit inscriptus. Qui
potuit igitur fieri ut pater meus a Pamphili opibus aliquid acceperit,
quae mulctam solvere civitati non potuerunt? Deinde cogitate, Ju-
dices, si vel maxime superfuisset pecunia, quam isti dicunt, eam
non meum patrem fuisse accepturum, sed Pamphili filios, Boeotum,
Hedyl'um, et Euthydemum, qui cum propter aliena capienda quidvis
egerint, ut et vos omnes nostis, sua utique patri meo non concessis-
sent.

4. Ac matrem istorum non attulisse dotem, sed istos mentiri,
satis vos cognovisse existimo: meam autem matrem attulisse, fa-

