(380 ADVERSUS TIMOTHEUM.

oratione deceptis, se nihil debere, nos pecuniis fraudandos—neces-
sarium mihi videtur esse ut ab initio vobis omnia commemorem, et
quae debentur, et quam ad rem pecunia singulatim sit usus, et tem-
pora quibus contractus factus est. Neque vero nos ea certo scire
quisquam vestrum miretur: mensarii enim commentarios conficere
solent tum earum pecuniarum quas ipsi dant, et quern in usum, tum
earum quae apud ipsos deponuntur, ut sibi nota sint expensa et ac-
cepta in rationibus referendis.

2. Socratide praetore, mense Martio, altera navigatione profectu-
rus Timotheus, et jam soluturus e Piraeeo, cum ampliore pecunia
indigeret, accessit ad patrem meum in portu et mutuare jussit
drachmas mille trecentas quinquaginta unam, duos obolos (tantum
enim sibi opus esse aiebat), et dare Antimacho quaestori suo, qui
tum istius omnia curabat. Atque is quidem qui pecuniam a patre
meo mutuaretur Timotheus erat, quique juberet Antimacho quae-
stori suo dari: qui vero illam de mensa a Phormione acciperet,
Autonomus, qui omni tempore Antimacho scriptitabat. Data igitur
ea pecunia, debitorem inscripsit eum qui mutuare jusserat, Timo-
theum: in commentarium etiam retulit, cui dare iste jusserat, Anti-
machum, et quem Antimachus miserat ad mensam ut eandem acci-
peret, Autonomum, mille trecentas drachmas quinquaginta unam
et duos obolos.

3. Primum igitur debitum, quod hinc solvens secundum impe-'
rator accepit, tantum fuit. Cum vero vestro suffragio improbaretur
quod Peloponnesum classe non abiisset: et ad causam apud popu-
lum dicendum vocaretur, maximo crimine reus ι et eum Callistratus
atque Iphicrates, viri et rebus gestis et eloquentia praestantes, op-
pugnarent; ita illi vos et ipsi et eorum advocati accusando vcom-
moverunt, ut¹ Antimachum, quaestorem ejus et intimum, facto pro
concione judicio occideretis, bonis etiarn ejus publicatis; ipsum
vero istum deprecantibus familiaribus et cognatis-ejus omnibus,
superque Alceta et Iasone, sociis vestris, vix absolveretis, sed ta· ,
men imperium ei abrogaretis. Cum igitur talibus criminibus tanta
inopia urgeretur—nam et facultates ejus omnes obaeratae erant et
libellis appositis ab aliis tenebantur, ager enim in planitie pignori
oppositus erat Eumelidae filio, et sexaginta trierarchis qui cum eo
navigarant septenis minis in singulos, quas eos iste ad alendos
nautas dilargiri coegerat, oppigneratae erant reliquae ejus opes:
quia vero populi suffragiis rejectus,'septenas illas minas in ratio-
nibus referendis expensas tulerat nautis de militari pecunia, tum
veritus, ne in se praefecti triremium testimonium dicerent' atque ipse
mendacii convinceretur, mutuo sumit a singulis septenas illas minas
oppignerata eis re sua familiari, quibus nunc eos revulsis libellis
fraudat: undique igitur circumventus, et in periculo vitae maximo

