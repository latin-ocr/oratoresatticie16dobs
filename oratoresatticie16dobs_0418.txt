66 DE MALE GESTA LEGATIONE.

etiam a me dici et posse et debere existimo. Ubi enimsaut quando
eorum, aut apud quos,xhac die praetermissa, faciam mentionem?
Cum igitur pueritiam excessissem, custos nostrae ditionis fui per
biennium, cujus rei aequales et collegae mihi apud vos testimonium
perhibebunt. Primum in militiam profectus sum ea expeditione, quae
Meresiana nominatur : et dum cum aequalibus pompam Phliuntiam
cum Alcibiadis militibus comitarer, et circa Nemeaeam fossam prae- ,
lium commissum esset, sic decertavi, ut a ducibus laudarer: ce-
teris etiam expeditionibus quae per vices mittebantur, ut Epony—
mianae et Meresianae, interfui, et ad Mantineam depugnavi, non
turpiter, aut cum dedecore civitatis. In Euboea item militavi, et Ta-
mynoea pugna inter delectos ita me gessi, ut et ibi a ducibus corona
ornarer, et huc reversus iterum a populo, cum et victoriam publice
renunciassem, et Temenides Pandioniae tribus centurio, qui a ca-
stris legatus huc mecum profectus erat, qualem in praelio me prae-
buissem, indicasset. Quae ut vere a me dici constet, cape decretum
hoc, et Temenidem voca et eos commilitones meos, qui pro repu-
blica militarunt, et Phocionem imperatorem, nondum advocatum,

nisi judicibus visum fuerit, et testem calumniatori obnoxium, si men—
titus fuerit.

DECRETUM. TESTIMONIA}

Cum igitur primus urbis victoriam vobis renunciarim, et liberum
vestrorum successus, primam hanc a vobis gratiam repetO, ut vitam
meam tueamini, cum non sim populo inimicus, ut accusator ait, sed
improbis infestus, quippe qui vetem vos Demosthenis majores imi-
tari—nulli enim sunt—, sed cohorter, ut honestorum consiliorum
aemulatores sitis. Quae altius repetita paulo dilucidius explanabo.

54. Primum, nostra urbs gloriam consecuta est post navale con-
tra Persam praelium ad Salaminem gestum, cum moenibus a bar-
baris dirutis, et pace cum Lacedaemoniis constituta, libertatem ci-
vitatis retinuimus. Post a quibusdam concitati, belloque contra
Lacedaemonios suscepto, multis malis et datis et acceptis, inter-
cessione Cimonis, Miltiadis filii, cui hospitium erat cum Lacedae-
moniis, foedus annorum quinquaginta percussimus, eoque tredecim
annos sumus usi. Hoc tempore Piraeeum muro cinximus, et se-
ptentrionalia moenia exstruximus, et praeter eas, quas ante habue—
ramus, centum triremes aedificavimus, et trecentos equites nostris
copiis adjunximus, trecentos item Scythas sagittarios mercati
sumus, et populare imperium constanter retinuimus. Cum autem
in rempublicam nostram homines non ingenui nec moderati irruis-
sent, rursus AEginetis bellum intulimus z in eoque non mediocribus
affecti damnis pacem expetivimus, Andocide cum collegis misso ad
Lacedaemonios, et pacem triginta annos servavimus, quae magni-

