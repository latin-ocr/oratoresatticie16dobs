ADVERSUS NICOSTRATUM. 715

renunciationis ex lege postulabam: is autem noctu ingressus in
agrum meum, quotquot erant surculi arboribus generosi inserti, et
arbusculas exsecuit, et plantaria olearum obiens ita misere con-
fregit, ut nec ab hostibus vastarentur. Ad haec etiam, interdiu
puerulo cive intromisso cum et vicini essent et praedium contiguum
haberent, rosetum germinans eum evellere jusserunt, ut, si eum
deprehensum ego vel vincirem vel verberarem ut servum, injuriarum
actionem contra me instituerent. Quo consilio cum frustrarentur,
et ego facinorum illorum testes facerem, ipse autern nihil erga eos
delinquerem, tum vero maximas insidias mihi comparant. Quum
enim falsae renunciationis in eum actionem jam instituissem et in
judicium ingressurus essem, observato me ex Piraeeo digrediente
sero circa lapicidinas, et pugnis petit et medium arripit, meque in
lapicidinas deJecisset‚ nisi quidam viatores, audito clamore meo,
suppetias venissent. Diebus non multis post, ingressus in judicium
ad diem praefinitam‚ et eo falsae citationis convicto, hominem eum
aliorum scelerum quae exposui reum peregi: tum in irroganda
mulcta, cum eum judices capitis damnaturi essent, precatus eos
ego sum, ne tale quid mea causa facerent, sed ut talentum quanti
ipsi litem aestimabant admitterent, non ut ne Arethusius occidere-
tur—mortem enim suis in me sceleribus commeruerat—, sed ne ego
Pasionis filius, et ex decreto civis, quemquam Atheniensem occi-
derem. Haec omnia vere a me dici, ex testibus audietis.

TEST ES.

6. Quibus ,igitur injuriis ab eis affectus, Judices, descriptionem
fecerim exposui vobis: esse autem Arethusii mancipia ista, et in
ejus facultatibus esse quae ego descripsi, vobis demonstrabo. Cer-
donem enim ab incunabulis educavit; atque eum fuisse Arethusii
ut constet, eos qui norunt testes vobis producam.

TESTES.

Apud quoscunque porro fecit opus, mercedes accepisse Arethusium‚
et jus tum dedisse tum accepisse, si quid deliquisset, ut herum,
earum rerum gnaros vobis testes exhibebo.

TESTES.

Manem autem, mutua pecunia Archepolidi Piraeensi data, cum Ar-
chepolis neque usuram neque sortem omnem reddere posset, in.
aestimationem accepit. Et, ut vera me dicere appareat, horum
vobis testes producam.

