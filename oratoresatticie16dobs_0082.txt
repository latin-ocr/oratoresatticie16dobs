582 ADVERSUS BOEOTUM

tandum esset saltet? Etenim nunc, ubi alii Tamynas profecti sunt,
,iste Choas agens hic remansit: Bacchanalibus item remansit et
saltavit, ut videbatis omnes qui aderatis. Regressis autem ex
Euboea militibus, ut ordinum desertor citatus est; egoque, qui meae
tribus ordines ducebam, sum coactus contra nomen meum patrium
admittere actionem, et, si merces judicibus numerata esset, intro· ι
duxissent me haud dubie: ea vero nisi consignatis jam arculis ac-
cidissent,etiam testes vobis produxissem. Esto. Quid si pere-
grinitatis accusetur? multorum autem odia suscipit, neque ignotum
est, quo pacto eum pater adoptare sit coactus. Vos autem, cum
pater eum non adoptaret, matrem ejus verum dicere putabatis: ubi
vero ita natus ita turbulentus fuerit, rursum vobis aliquando vide-
biturille dixisse verum. Quid vero, si se falsi testimonii convin-
cendum putans, propter locatas suis gregalibus operas, vadimonium
deseruerit? Numquid leve ducitis incommodum, Athenienses, to-
tam exigere vitam in communione existimationis et factorum istius?
An autem ea, quae recensui vobis, frustra metuam, spectate. Iste
jam aliquoties publice accusatus est, Athenienses, quibus rebus
ego prorsus insons, una in crimen vocor; et de eo magistratu,‘quem
vos mihi decreveratis, contendit; multaque molesta nobis propter
nomen acciderunt, quorum, ut sciatis, singulorum testes vobis pro-
ducam.

TESTES.

6. Videtis, Athenienses, quae fiant, et hujus negotii molestiam
spectatis. Quod si nulla ex hac re molestia oriretur, neque om-
nino fieri non posset ut idem nornen haberemus, num aeqiium esset,
ut iste partem mearum facultatum per adoptionem teneret, ad quam
patrem adegit, ego autem nomine spoliarer, quod mihi volens et a
nemine coactus idem imposuit? Equidem non existimo. Ut autem
sciatis, me a patre non modo apud curiales sic, ut atestibus dictum
est, inscriptum esse, sed decima etiam facta nomen hoc mihi indi-
tum, cape et hoc testimonium.

TESTIMONIUM.

Auditis, Athenienses, nomen hoc mihi fuisse omni tempore, istum
vero Boeotum a patre, postquam coactus est, esse inscriptum apud
curiales? Libenter autem interrogarim eum coram vobis, nisi obiis-
set pater, quidnam egisses apud populares? Non permisisses illi ut
te Boeotum inscriberet? At absurdum fuisset ea de re judicium
adipisci, eamque rursus prohibere. Quod si permisisses, eodem te
modo inscripsisset apud populares, quo apud curiales. Ferendum

