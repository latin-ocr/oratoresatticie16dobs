522 ADVERSUS APATURIUM.

eo commercium intercedat vel nauticum vel terrestre, exceptionem
opposui non licere ei agere his legibus. ’

LEGES.

2. Ac Apaturium contra has leges diem mihi dixisse et falso me
accusasse, id ego vobis multifariam ostendam. Ego, Judices, qui
longo jam tempore ex mercatura quaestum facio, aliquousque ipse
mari me committebam: nondum autem septimus annus abiit cum,
navigatione omissa, mediocres opes quas habeo nautis credendo
rem facere conor. Quod vero et varia accessi loca et frequens in
mercatu versor, cum plurimis eorum qui navigant notus sum; tum
Byzantiis valde etiam familiariter utor, ut in ea urbe diutius com-
moratus. Cum autem ita se res meae, ut dico, haberent, huc pro-
fectus est abhinc triennium iste cum cive suo Parmenonte, Byzantio
genere, sed exsule: mecumque in mercatu congressi mentionem
pecuniae fecerunt. Debebat enim iste pro nave sua quadraginta
“minas, et a creditoribus per injuriam ita urgebatur, ut et navem
ejus pignerarentur, quod ad diem non solvisset. AEstuanti autem
ei et pecuniam non habenti se minas decem pollicetur daturum
Parmen0; iste vero me orat ut sibi triginta minas suppeditem, con-
querens se a creditoribus qui navem appeterent in mercatu tradu-
ctum, ut, se eo loci redacto ne pecuniam reddere posset, ipsi nave
potirentur. Ac mihi quidem praesens pecunia non erat, sed, cum
ab Heraclide mensario quo utebar impetrassem ut ei mutuaret, ipse

pro eo spopondi. Triginta porro minis jam numeratis, alienatus
erat ab isto Parmeno. Sed quia minas ei decem promiserat, ha-

rumque tres dederat, ob hanc quam modo dixi pecuniam reliquum

etiam dare cogebatur. Ac ipse hac de causa facere tabulas nolebat:
me vero ita eas conficere jubebat, ut sibi optime caveretur. Ego

acceptis septem a Parmenonte minis, et isto, tres illas quas ab illo
acceperat antea, coram confesso, emo navem ab eo et mancipia,
donec decem minas redderet quas per me acceperat, ettriginta

quarum me sponsorem mensario constituerat. Ac ut me vera
dicere constet, audite testimonia.

TESTIMONIA.

3. Ad hunc modum creditores absolvit Apaturius: non multo
post mensa eversa, et Heraclide initio latitante, iste per insidias
Athenis ablegare mancipia et portu navem educere instituit. Unde
prima cum eo mibi controversia exstitit. Animadversa enim re
Parmeno et mancipia quae abducebantur arripit, et navem eum
commovere portu prohibet, et mihi accersito rein narrat. Qua ego

