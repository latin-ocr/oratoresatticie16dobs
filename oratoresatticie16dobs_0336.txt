836 EPISTOLAE.

omnia consequamini. Quae igitur illa sunt? Neque civitati ulli,
neque ullis viris qui cujusque urbis vetera instituta defenderunt,
irascendum est, scd delenda potius ex animis memoria injuriarum.
Nam istiusmodi metus efficit, ut qui se foederatis, in manifesto pe-
riculo versantibus, necessarios esse sciunt, opem iisdem promptis-
sime ferant: qui metu isto liberati omnes fient mitiores. In quo

non parva est utilitas. Ac oppidatim proclamare talia stultum =

fuerit, imo ne fieri quidem id potest: sed prout vos cum civibus
vestris egisse viderint, ita efficietis ut quisque cum caeteris etiam
actum iri exspectet. Proinde censeo neque civitatem, neque du-
cem, neque oratorem, neque plebeium quemquam eorum, qui ante-
hac eum defendisse statum qui tum fuit visi sunt, a quoquam ullo
modo vel taxandum vel objurgandum z sed concedendum esse
h0c‚*omnes cives ea egisse quae oportuerit, postquam benignitate
deum conservata republica vobis licitum est de integro, vestro ar-
bitratu, deliberare, et cogitandum, quemadmodum in navi, cum hi
velificatione, illi remigatione utendum censent, dici ab utrisque
omnia propter salutem tuendam, id vero praelatum esse consilium
quod cum deorum voluntate congruerit. Quod si de praeteritis ad
hunc modum statueritis, et fidem invenietis apud omnes, et⁸officio
bonorum virorum fungemini, et res vestras non parum erigetis, et
eos qui in urbibus adversati vobis fuerunt eo redigetis, ut aut con-
silia mutent omnes, aut omnino aliqui esse in culpa ipsi videantur.
Quae igitur e Republica sunt, ea magnis animis et civiliter admini-
strate, et privatarum rerum recordamini. Atque haec ego moneo,
non eandem humanitatem expertus apud nonnullos, sed per in-
juriam et seditionem in aliorum gratiam quasi propinatus. Verum
nec privatae explendae iracundiae gratia reipublicae commodis nocen-
dum puto, neque ullam privati odii partem publicis utilitatibus
admisceo: sed ad quae alios adhortor, ea mihi primo esse facienda
censeo. Quae igitur praeparanda, quaeque cavenda sunt, et quibus
agendis (quantum quidem humano consilio provideri potest) pro-
sperrimo uti successu posse videamini, fere a me est explicatum:
quotidianis autem negotiis praeesse, et casibus subitis recte uti, et
cujusque rei intelligere occasiones, et judicare, quae res benignitate
verborum obtineri possint, quae item vi extorquendae sint, ducum
officium est qui rebus administrandis ‘sunt praefecti. Qua etiam
de causa durissima est dicendae in concilio sententiae provincia:
nam recte consulta et magno studio laboreque probata saepe pro-
pterea corrumpuntur, quod ii qui ea in mandatis habent aliter ex·
sequuntur. Nunc tamen bene successura esse omnia spero. Nam
si quis Alexandrum eo fortunatum putat, quod ei prospere succes-
serunt omnia, is illud reputet, eum agendo et laborando et audendo,
non desidendo, fuisse fortunatum. Posteaquam igitur nunc mor-

..τι ν-υ-ι ...ῃ- μμ

