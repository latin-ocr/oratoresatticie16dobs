CONTRA TIMARCHUM. 35

republica fa'ciet severis deabus. Quid ergo miramur publice nihil
rite geri, cum istiusmodi oratorum nomina plebiscitis inscribantur:
cum eum qui domi turpiter vixit, legatum extra urbem mittamus,
eique de rebus maximis fidem habeamus? Quid autem non ven-
deret is, qui corporis dedecus pecunia addixit? Cujus ille misere-
bitur, qui sui ipsius misertus non est? Cui porro vestrum non satis
nota est Timarchi improbitas? Ut enim pugiles, tametsi in gymna-
siis non adfuerimus, considerato habitu corporum cognoscimus:
sic profligatae libidinis homines, tametsi facinoribus eorum non in-
terfuerimus, ex impudentia atque audacia et quotidianae vitae con-
suetudine agnoscimus. Qui enim maximis in rebus leges et mode-
stiam despexit, habitum quendam animo suo impressit, qui ex im-
modestia morum elucet. Invenietis etiam plurimos ex isto hominum
genere, qui et urbes everterint, et in1 maximas ipsi calamitates in-
ciderint. Neque enim putetis, Athenienses, facinorum initia a diis,
non ab hominum petulantia proficisci 2 aut impios homines, ut in
tragoediis, a furiis agitari, et facibus ardentibus puniri: sed teme-
rariae corporis voluptates, et inexplebilis cupiditatis sitis, haec
demum sunt unde latrocinia exsistant: haec in myoparones piraticos
impellunt: haec unumquemque cruciant: haec adolescentes in-
ducunt ad cives occidendos, ,ad tyrannos custodiendos, ad rempu-
blicam opprimendam. Neque enim aut ipsius rei dedecus, aut sup-
pliciorum atrocitatem considerant, sed spe successuum deliniti ruunt ’
in facinus.

38. Exscindite igitur, exscindite‚ Athenienses, talia ingenia, et
indolem adolescentum ad virtutis admirationem excitate. Unum
autem quiddam satis scitote,—atque id quod dicturus sum, in me-
moria reponite-—‚ si facinorum suorum poenas Timarchus dederit,
disciplinam civitatis erigetis : sin fuerit absolutus, praestitisset
causam hanc in judicium non venisse. Nam priusquam Timarchus
in judicium adduceretur, terrorem aliquibus incussit lex, et nomen
judiciorum: si autem princeps improbitatis et nobilissimus, inju-
dicium adductus evaserit indemnis, multos ad peccandum incitabit,
ac tandem vestram iracundiam non oratio, sed tempus ipsum com-
movebit. Ne vero eam in multos, sed in unum exserite, eorumque
apparatum et advocatos cavete: de quorum ego nemine dicam no-
minatim, ne hoc orationis suae principium sumant, se prodituros non
fuisse, nisi nominatim compellati fuissent. Illud autem faciam, no-
minibus dissimulatis, eorumque studiis commemoratis, etiam per-
sonas reddam notas. Quod ut fiat, quisque ipse in causa erit si huc
adscenderit, et frontem perfricuerit. Adsunt isti tria advocatorum
genera: alii, qui luxu quotidiano patrimonia sua exhauserunt:
alii, qui flore aetatis et corporibus suis non recte usi sunt, nec de
Timarcho sollicitantur, sed dc semetipsis, suisque studiis, ne

