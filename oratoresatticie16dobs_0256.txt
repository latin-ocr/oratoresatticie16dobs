756 CONTRA THEOCRINEM.

TESTlMoNIU M.

Recita etiam eorum, qui propositam eam viderunt, testimonium.
Recita.

TESTIMONIUM.

Voca etiam mercatus curatores, ipsumque Miconem, cujus indicavit
navigium, et testimonia. Lege.

TESTIMONIA.

3. Theocrinem igitur indicasse Miconis navigium, Judices, et
indicationem diu fuisse propositam, et accersitum ad quaestionem
non paruisse, neque accessisse, eos testari audivistis, quos id in
primis habere compertum convenit. Eum vero non modo mille
drachmas debere, sed et in carcerem abducendum, et reliquis poe-
nis afficiendum esse, quas haec lex iis minatur, qui mercatores et
navicularios calumniantur, ex ipsa lege facile cognoscetis. Cum
enim vellet legislator, neque delinquentes mercatores indemnes esse,
neque insontes vexari, omnino vetuit'ghoc hominum genus indicari,
niquis ipse sibi confidat, se ostensurum apud vo's, facta'esse ea
quae indicat, quod si quis calumniatorum secus fecerit, licere eos
deferri et in carcerem abduci. Sed ipsam potius legem recita, quae
id multo evidentius quam ego, docebit.

LEX.

Auditis, Judices, leges quid calumniatorem luere jubeant? Quare
si quid eorum quae in indicatione Miconem fecisse scripsit Theo-
criues, fecit, praevaricatus est, remque cum eo transegit, vobis om-
nibus facit injuriam meritoque mille drachmis mulctatur. Sin eo,
quo decebat, navigante—utrum enim iste volet, largiar—indicat et
arcessit, et calumniatur navicularios, legem non eam solum quae
prius, sed hanc etiam quae modo recitata est, violavit, et suo ipse
testimonio confirmavit, se sani quicquam nec agere, nec dicere.
Quis enim causae bonitate fretus pecuniae partem ex lege accipere
nolit, aut, re transacta parvum lucellum malit, praesertim legibus
eam ob rem poenas daturus, cum liceret, quod modo dicebam, se-
missem iudicatarum rerum accipere? Nemo, nemo, inquam, Ju-
dices, qui se calumniatorem agere non compertum haberet.

4. Duae igitur hae leges sunt, quas iste, violatarum legum alios
reos agere solitus, violavit. Restat et tertia, quae aeque jubet, et
aerarios a quovis civium deferri, et si quis Minervae debeat, aut
ceterorum deorum aut heroum alicui. Debere autem iste compe-

 

