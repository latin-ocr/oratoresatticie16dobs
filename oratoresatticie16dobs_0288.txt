788 CONTRA NEAERAM.

sorem, et Phanonem cui Strybelae nomen est, quae Theogeni regi
sacrificulo nupserat, Neaerae esse liberos. Quod si e quaestionibus
comperiretur, Stephanum civem duxisse uxorem, et liberos istos
ex alia muliere cive suscepisse, non e Neaera, velle me ab bac
actione desistere, et non venire in judicium. Nam habere in ma·
trimonio hoc est, si quis liberos suscipit, si cum ad curiales, tum
ad municipes introducit filios, si filias pro suis nuptum elocat. Me· ¹
retrices enirn causa voluptatis alimus: concubinas propter quo-
tidiana ministeria, et curationem corporis: uxores propter ingenuos
liberos suscipiendos, et fidelem rei familiaris administrationem et
custodiam. Proinde si prius mulierem civem duxerat, et ex illa isti
liberi sunt, non Neaerae, id ei certissimo licuit ostendere testimonio,
traditis ancillis. Ut autem hanc illi conditionem me tulisse con-
stet‚'et testimonium et ipsa vobis denunciatio legetur. Recita testi-
monium, deinde denunciationem.

TESTIMONIUM.

Hippocrates Hippocratis filius Probalisius‚ Demosthenes Demosthenis filius
Paeaniensis, Diophanes Diophanis filius Alopecensis, Diomenes Archelai filius Cyda-
thenaeensis, Dinias Phorrnidae filius Cydantides, Lysimachus Lysippi filius AEgia-
lensis, testantur, se affuisse in foro, cum Apollodorus Stephano conditionem ferret, ac
peteret ut ad quaestionem daret ancillas, earum rerum causa quarum de Neaera ste- ·
phanum accusabat: sed Stephanum noluisse ancillas tradere: denunciationem autem
eam esse quarn exhibeat Apollodorus.

Age recita ipsas conditiones quas Stephano tuli.

DENUNCIATIO.

Has conditiones tulit Apollodorus Stephano, earum rerum causa propter quas
actionem adversus eum instituerat, Neaeram peregrinam esse et civi nupsisse, para-
tus ad qnaestionem accipere ancillas Neaerae, quas illa Megaris secum adduxit, Thrat-
tam et CoccaHuam, et, quas deinde apud Stephanum comparavit, Xennidem et Dro-
sidem, quae rem satis cognitam haberent de Neaerae liberis, eos non Stephani esse,
Proxenum defunctum, et Aristonem superstitem, et Antidoridem cursorem, et Pha·
nonem. Quae si faterentur e Stephano et Neaera eos esse liberos, vendendam Ne-
aeram utjubeant leges, et liberos pro peregrinis habendos: sin eos non ex ista, sed
ex alia muliere cive esse dicerent, desistere voluit ab actione contra Neaeram insti-
tuta. Et, si quid calamitatis in tormentis mulierculis accidisset, pensare damnum.

Has ego conditiones, J udices, quum Stephano tulerim, repudiavit.
Proinde jain ipse Stephanus suapte sententia Neaeram eorum
criminum, quorum est a me accusata, condemnavit, et me vera di-
xisse apud vos, et testimonia vera exhibuisse, se vero quae dixerit
omnia mentiri, et a seipso convinci vanitatis confitetur, postquam
ancillas a me postulatas, ad quaestionem dare noluit. Ego vero,
Judices, et deorum, quos isti violarunt, et meopte nomine poenas

