IN OLYMPIODORUM. 671

tranquillis animis de istius postulatione disseruimus. Iis vero
Judices, quae inter nos de controversiis nostris egimus commemo-
randis, quid aut vobis negotium facessam, aut meipsum defatigem?
finem autem qui consecutus est, vos andire necesse est. Ego isti
judex fui, et iste mihi, ut uterque nostrum semissem acciperet eorum,
quae Conon reliquisset, neque ullum deinceps esset inter nos dissi-
dium. Nam malui, Judices‚ ultro isti impertiri potius, quam ex-
peririjudicio cum eo affine meo et molesti aliquid dicere in enm,
fratrem uxoris meae et avunculum meorum liberum, et ab isto au-
dire convicium aliquod. His omnibus consideratis, cessi ei: postea
pacta conscripsimus inter nos omnibus de rebus, et sanctum jusju-
randum alter alteri dedimus, nos omnino quae bona manifesta essent
juste divisuros, et neutrum meliori fore conditione quam alterum in
iis quae Conon reliquisset, et caetera omnia communiter quaesituros
et exacturos, inter nos deliberantes quid quovis tempore facto esset
opus. Suspicabamur enim, Judices, venturos etiam alios qui de
Cononis haereditate litigaturi essent, ut, et fratrem meum, eodem
patre illum quidem, sed matre non eadem natum, qui peregre ab·
erat: qnod si quis alius controversiam nobis facere vellet, nos pro-
hibere non posse ; cum leges cuivis dent petendi potestatem. Haec
igitur omnia providentes, pacta conscripsimus et fidem mutuo dedi-
mus, ut neutri nostrum vel volenti vel invito liceret quicquam seor-
sim agere, sed ut de communi consilio et sententia ageremus om-
nia: et harum rerum testes fecimus primum deos, quorum numen
alter alteri juravimus, et cognatos nostros, deinde Androclidem
Acharnensem, apud quem pacta deposuimus. Legam igitur vobis,
Judices‚ legem, qua pacta conscripsimus inter nos, et testimonium
ejus qui pacta habet. Recita legem primum.

LEX.

Lege et Androclidae testimonium.

TESTIMONIUM.

3. Postquam fidem mutuo dedimus, pactione apud Androclidem
reposita, duas ego partes feci, Judices. Ac altera pars erat, aedes
in quibus habitarat ipse Conon, et mancipia qui saccos texebant:
altera pars erant aliae aedes et mancipia seplasiarii. Si quid autern
pecuniae manifestae Conon aut in mensa Heraclidae reliquerat, id
omne fere insumptum fuit in sepulturam et caetera funebria et aedi-
ficationem monumenti. Ego igitur factis duabus hisce partibus,
optionem Olympiodoro dedi utram vellet eligendi: atque is elegit
seplasiarios et aedes, ego vero accepi saccorum textores et aedes

