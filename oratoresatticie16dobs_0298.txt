798 ORATIO AMATORIA.

benevolentiam numen ostendit. Non enim eos ad necessarios
duntaxat usus ideoneos praebuit, sed, cum quorundam virtus vix ex
actionibus appareat, mores tuos probatissimos per visus indicia
declaravit, qui sis et mitis atque humanus adspectu, et magnificus
et gravis in vitae consuetudine, et fortis ac moderatus adversus
omnes: id quod in primis admirere. Nam eum aliorum comitas
in humilitatis, gravitas in fastus, opinionem incurrat, cumque iidem “
ut propter fortitudinem temerarii, sic propter mansuetudinem in-
ertes videantur, tot res inter se contrarias nacta fortuna, ita uti
par est, omnia consentientia secum effecit, quasi votum absolveret,
aut exemplum aliis ostendere vellet, non quasi mortalem, pro more
su0, naturam constitueret. Quod si tuam pulcritudinem assequi
dicendo liceret, aut unum hoe in te laudandum esset, nihil in hoc
tui celebrandi proposito e tuis dotibus praetereundum videretur:
nunc veror ne auditores defatigemus ut minus alacriter accipiant
reliqua, si de hoc frustra nugemur. Quis enirn speciem tuam ora-
tione exprimat, quam nec pictae aut fictae imagines praestantissi-
morum artificum industria elaboratae superare queant? Neque id
mirandum. ·Nam illae immobiles spectantur, ut obscurum sit,
cujusmodi si viverent apparerent: sed animi tui mansuetudo et
dexteritas in omnibus tuis factis venustatem corporis mirum in mo-
dum auget. Ac tuae formae laudes, quanquam praeterii multas, has
habeo.

5. De temperantia vero, pulcherrima laus illa occurrit, quod,
cum ista aetas calumniis exposita sit, tibi usuvenit ut potius lau-
darere. Non modo enim nihil delinquis, sed sapientius etiam
quam pro flore aetatis vitam instituisti. Cujus rei maximum testi-
monium est tua curn hominibus consuetudo. Cum enim te multi
conveniant iidemque diversissimis praediti ingeniis, teque omnes
ad suam familiaritatem invitent, ita praeclare te adversus illos
omnes gessisti, ut amicitia tua delectentur. Quod est vitae indicium
laudabiliter humaniterque institutae. Quanquam autem jam non-
nulli probati sunt, tum qui non quosvis in amicitiam recipiendos
suasere, tum qui iisdem paruere: quod et, si quis improbis obse-
quatur, necesse sit vulgi reprehensionem incurrere, et, si eam ca-
lumniam vereatur, odium ipsorum solatium suscipiendum sit. Ego
tamen propter hoc ipsum te magis laudandum censeo, qui, cum
aliis fieri non posse videatur ut populi Judiciis probetur quisquam,
tantum illos excellas, ut difficultates atque asperitates omnes su-
peraris: nam ne suspicionem quidem de te praebes quasi ulli sis
delictorum socius, et aliorum odium morum dexteritate vincis.
Jam cum amatoribus, si quid de his quoque dicendum est, ea esse
ratio tua eaque tum bonitas tum prudentia mihi videtur, ut, cum·
plerique nec eum quem sibi delegerunt moderate ferre queant, tibi

