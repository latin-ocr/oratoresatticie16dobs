800 ORATIO AMATORIA.

desiderium, aut corporis ad omnia habilitatem, nisi et animus
probe esset exornatus, laborum tolerantiam statim in gymnasiis
ostentatam nec in factis fefellisti: reliquum autem ingenii tui
splendorem, animique robur, in certaminibus potissimum deela-
rasti. De quibus etsi ordiri vereor, metuens ne ea quae tum gesta
sunt oratione non assequar: tamen neque praetermittam. Nam
turpe fuerit, quae nos spectantes exhilarant, ea nolle commemo· “
rare. Ae si omnia certamina referre vellem, ultra modum fortasse
nobis extenderetur oratio: unius autem in quo multum excelluisti
facta mentione, et reliqua indicabo et auditorum benignitate non
abutar. Emissis bigis, atque aliis longius evectis, aliis subse-
quentibus, utrisque superatis, prae utrisque, ut decuit, victoriam
obtinuisti, talem coronam adeptus, in qua, cum ipsa victoria
praeclara sit, tamen evasisse incolumem praeclarius videbatur et
admirabilius. Nam adversariorum curru contra te ruente, cun-
ctisque putantibus equorum violentiam non sustineri posse, quan-
quam videras caeterorum quosdam nullo etiam ingruente periculo
mirifice angi, minime perterritus es aut refugisti, sed et robore
animi et bigarum impetu fuisti superior, et adversarios, qui secundo
cursu nec interrupto usi fuerant, celeritate antevertisti. Quo ita
mutasti animos hominum, ut cum multi jactent in ludis equestribus
nihil esse perinde jucundum atque naufragia curruum, iique vera
dicere videantur, de te contra spectatores omnes soliciti, ne quid
tibi tale accideret, formidarent. Tantam benevolentiam et studium
in eorum animis natura tua excitarat. Neque id injuria. Cum
enim pulcrum sit ob unum aliquod ornamentum esse conspicuum:
quanto pulcrius est omnia complecti, quae homo prudens laudi
sibi duxerit?

8. quue inde perspicitur. AEacum et Rhadamanthum propter
justitiam, Herculem Castoremque et Pollucem propter fortitudinem,
Ganymedem et Adonim et ejus generis alios propter pulcritudi-
nem, a diis adamatos esse reperiemus. Quare non miror eos qui
amicitiam tuam expetunt, sed illos quinon eodem modo erga te
afficiuntur. Si qui enim singulis duntaxat horum quae diximus
bonorum praediti convictu deorum sunt dignati, nonne ei, homo
qui natus sit, optabile fuerit, ejus amicum fieri qui illa universa in
sua potestate habeat? Praedicanda igitur est tui et patris et matris
et caeterorum propinquorum felicitas, quod aequales tuos tantum
virtute vincas: sed horum multo magis quos tu, tam praestantibus
dotibus ornatus, delectu habito ex omnibus amicitia tua dignaris.
Nam illos fortuna tecum conjunxit: hos sua virtus tibi commen-
davit. Qui haud scio amatores ne, an soli veri judices, sint nomi-
nandi. Nam mihi quidem videtur initio fortuna, contemptis im-
probis, honestorum virorum mentes irritare volens, naturam tuam

