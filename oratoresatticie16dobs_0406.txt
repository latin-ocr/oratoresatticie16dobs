54 DE MALE GESTA LEGATIONE.

nutem talentum, cum multi ea calamitate conflictati essent, quo
unus vir, nec is admodum locuples, redimi potuisset.

32. Ut autem in Macedoniam venimus, ac congressi sumus, et
Philippum ex Thracia reversum deprehendimus, recitatum est de-
cretum, ex quo legati missi eramus, et quae in mandatis accepe-
ramus de jurejurando exigendo, enumeravimus. Cum autem ma-
ximarum rerum mentionem fecisset nemo, sed de rebus minutioribus ι
egissent omncs, orationem ego habui, quarn necesse est apud vos
exponi. Obtestor autem vos, Athenienses, quemadmodum accusa-
tionem audivistis, ut ipse accusator verba facere voluit, ita etiam re-
liquum defensi0nis audiatis ordine, eademque attentione operam
mihi detis, qua superiora audivistis. Dixi enim, ut modo posui,
Athenienses, in conventu legatorum, eos mihi visos esse praecipuum
populi jussum omnino ignorare. Nam jusjurandum exigere, et
ceteris de rebus agere, et de captivis eloqui, etiamsi ministros urbs
misisset, data eis auctoritate, tamen illos videri mihi rem omnem
fuisse confecturos : summae autem rerum recte consulere, quatenus
eae ad nos aut Philippum attinerent, id vero cordatorum legatorum
munus esse. Dico autem, inquam, de expeditione, quam in Pylas
apparari videtis; atque ostendam vobis magna signa, unde ·intelli-
gatis, me ea de re non male conjectare. Nam et Thebanorum legati
adsunt, et Lacedaemoniorum adventant, et nos ex plebiscito adve-
nimus, in quo scriptum est, Legati autem quicquid praeterea boni
possunt, agunto. Omnes porro Graeci exspectatione eventu's sunt
suspensi. Quod si populus se decere censuisset, libere in decreto
promulgare, ut Philippus Thebanorum insolentiam compesceret, et
Boeotias civitates instauraret, haec etiam in decreto petiisset: nunc
id sibi reliquit, ut rem ad incertum eventum referre possit, si non per-
suaserit, nostro autem periculo rem explorandam censuit. Decet
igitur eos, qui suam industriam reipublicae probatam cupiunt, non
eorum legatorum occupare locum, quos Atheniensibus nostro loco
mittere licuisset, nos ipsos autem vitare offensionem Thebanorum.
Quorum unus Epaminondas imperator, non perterritus auctoritate
Atheniensium, apud Thebanos dixit, Atheniensis arcis propylaea
transferenda esse ad Cadmeae ornamentum.

33. Haec me dicente, maxima voce exclamat Demosthenes, ut
sciunt omnes collegae: nam praeter cetera mala, etiam Boeotiis
favet. Haec certe quidem ab isto afferebantur: homo iste est tu-
multus et audaciae plenus. Ego vero me fateor esse mollem, et
pericula, etiam dum longe absunt, pertimescere. Verum edico, ne
nos urbes inter se committamus: atque id e re nostra esse put0, ne
quid nos legati temere moveamus. Proficiscitur Philippus ad Pylas?
Ego me abscondo. Nemo me propter arma Philippi in judicium ad-
ducet, sed si quid dixero, quod non oportet, aut si quid egero, quod

