IN CTESIPHONTEM. 89

et in Euboicum quod appellatur concilium transtulerint. Qua autem
ratione et quibus improbis praestigiis, id nunc operae pretium est
audire. Venit enim nonjam per legatOS, sed ipse ad vos Callias,
et progressus in concionem orationem habuit sibi a Demosthene
elaboratam. Dixit se nuper ex Peloponneso venisse, ibi stipendii
collectam adversus Philippum ad centum talenta exegisse, ratio-
nemque inibat, quantum quosque populos conferre oporteret, A-
chaeos omnes et Megarenses talenta sexaginta, Euboicas civitates
universas quadraginta: his pecuniis posse comparari et classem et
copias pedestres: esse porro multos Graecorum alios, qui hujus
collationis partem subire vellent, ita neque pecuniae neque militum
fore penuriam. Atque haec quidem aperta esse : alias autem mo-
liri se aiebat res arcanas, quarum testes esse nonnullos civium ve-
strorum; postremo nominatim Demosthenem advocabat, utque
haec una secum dicendo confirmaret petebat. Hic vero grandi ad-
modum incessu in medium progressus mirifice laudabat Calliam, et
arcani se conscium esse simulabat: legationem autem a se obitam,
tum in Peloponneso tum in Acarnania, velle se jam vobis renun-
tiare dicebat. Orationis porro ejus haec summa erat, Peloponnesios
omnes, omnesque item Acarnanas esse a se ordine descriptos ad pe-
cuniam adversus Philippum conferendam: descriptionem autem
eam esse factam, quae ad'centum naves actuarias ornandas, ad
decem millia peditum, equites mille alendos suppeteret: his acces-
suras singularum etiam civitatum copias, ex Peloponneso amplius
duo millia gravis armaturae, ex Acarnania totidem altera: ab his
omnibus delatum ultro vobis esse principatum : neque vero longum
fore cum haec perficerentur, sed ad decimum sextum mensis An-
thesterionis; singulis enim civitatibus a se praedicturn esse ac de-
nuntiatum, ut omnes Athenas in concilium convenirent ad plenilu-
nium. Etenim hanc sibi homo propriam et non jam omnium com-
munem habet facultatem. Ceteri enim vaniloqui jactatores, cum
quid mentiuntur, dant operam ut indefinita quaedam et obscura pro-
ferant, veriti ne coarguantur: at Demosthenes, si quid arrogan-
tius confingit, primum quidem perjurio mendacium cumulat, exitium
sibi imprecans, deinde, quae certo scit nunquam futura, audet affir-
mare, ratione etiam inita quando sint eventura definit, et quos ne
de facie quidem novit, eorum nomina iu ore habet, auribus vestris
abusus, eosque qui vera loquuntur imitatus. Quocirca et odio vel
acerbissimo dignus est, quod improbus cum sit virorum quoque bo-
norum indicia corrumpit. His igitur dictis decretum dat scrihae
recitandum, Iliade quidem prolixius, verbis autem, quae loqui so-
let, et vita, quam egit, inanius, spe denique fallaci et exercitibus
nunquam conventuris cumulatum. Cum autem vos a furti suspi-
cione abduxisset, et spe futili suspensos tenuisset, illic vero se
⁸ N

