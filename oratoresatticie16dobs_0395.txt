DE MALE GESTA LEGATIONE. 43

aiebam, te ex illo natum tibi vindicare, non est aequum. Sin ut
bello captam, jure te habere censes, siquidem bello adversus nos
gesto vi cepisses urbem, sine controversia teneres eam, quippe jure
’ belli partam: sed si Amphipolitis urbem Atheniensium eripuisti,
non ea quae illorum fuerunt, habes, sed regionem Atheniensium.

15. His et aliis orationibus habitis, legationis vices jam Demo-
sthenis erant: atque omnes intenti ora tenebant, ut invictam
excellentis eloquentiae vim audituri. Nam et ipsi Philippo—ut
post audire licuit—-, et amicis ejus enunciata fuerat pollicitationum
ejus magnitudo. Sic autem affectis omnibus ad auscultationem,
sonat bellua ista exordium tenebricosum, et prae metu exanime, et
cum in rerum commemoratione paulum processisset, subito obticuit,
inops consilii: tandem excidit oratione. Philippus autem cum vi-
disset, ut affectus esset, eum et bono animo esse jussit, et non ex·
istimare, ut in theatris, sic sibi propterea mali aliquid accidisse ;
sed per otium ac paulatim redire in memoriam, et pro suo instituto
verba facere. At iste ut semel fuerat conturbatus, et a scriptis ab·
errarat, ad sese redire non potuit, sed et rursus dicere aggresso,
idem accidit.

16. Ut autem silentium erat, secedere nos praeco jussit. Deinde
cum nos legati soli essemus, bonus iste Demosthenes vultu ad-
modum tetrico, perdidisse me urbem et socios aiebat. Perculso
autem non me tantum, sed et ceteris legatis omnibus, ac causam
sciscitantibus, cur id dixisset, me rogabat, an oblitus essem,
ut se res Athenis haberent, et ut populus esset defatigatus, et
quantopere pacem expeteret, non meminissem. An vero animos,
inquit, tibi faciunt 1. triremes, decretae illae quidem, sed nunquam
complendae? Sic enim irritasti Philippum, et ea fecisti verba, unde
non bellum in pacem mutetur, sed pax in bellum infestissimum. In-
cipiente autem me haec refutare, accersebant nos ministri Philippi.
Ut venimus, et denuo consedimus, Philippus ad singula quae dicta
fuerant, respondere aliquid parabat, neque vero mirum fuit, eum in
mea oratione diutissime fuisse immoratum,-fortassis enim nihil
quod dici poterat, ut arbitror, praetermiseram—, et saepe nominatim
me compellavit, contra Demosthenem autem, qui tam ridicule dis-
cesserat, ne ulla quidem de re disseruit scilicet. Quae summa isti
crux et molestia fuit. Ut autem Philippi oratio taudem in fine ad
humanitatem conversa est, et iste calumniam, qua me prius apud
collegas onerarat, quasi belli et dissidii auctor futurus essem, ami-
serat, ibi vero satis apparebat, eum nec animi jam esse compotem ς
adeo ut ad hospitium nobis invitatis, ineptissime se gereret.

17. Cum autem a legatione jam nos ad reditum pararemus, su-
bito in itinere, praeter opinionem nostram, humaniter cum singulis
colloquebatur. Quid igitur esset CercopS, aut Vertumnus, aut Cha-

