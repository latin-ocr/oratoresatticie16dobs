PRO PHORMION E. 553

LEX.

Lex quidem, Athenienses, ita perspicue finivit tempus: Apollo-
dorus autem, annis elapsis amplius viginti, pluris a vobis aestimari
vult calumniam suam quam legeS‚ secundum quas jurati pronun·

- ciatis. Decet autem vos, Athenienses, cum omnibus parere legi-

bus, tum huic in primis, quam Solon mea-quidem opinione haud
aliam ob causam tulit, nisi ut ne vos deciperemini. Nam et si cui
faeta esset injuria satis esse putavit quinquennium ad exigendum,
et mentientes ipso tempore evidentissime posse redargui: simul
etiam, postquam non posse fieri videt ut et contrahentes et testes
perpetuo vivant, in eorum locum hanc legem suffecit, ut his quae
dicta fuerunt testis esset aequitatis.

10. Miror equidem, Judices, quaenam ea sint quae ad haec re-
spondere instituet Apollodorus: non enim id putat, scilicet vos,
qui eum nullis fraudatum pecuniis videatis, aegre laturos, quod
matrem ejus Phormio duxerit uxorem. Neque enim hoc ignorat,
neque vel eum praeterit vel plerosque vestrum, Socratem mensarium
illum, a dominis libertate donatum, ut istius patrem, dedisse Sa-
tyro uxorem suam, qui servitutem aliquando apud ipsum servisset.
Alium Sosiclem qui argentariam factitarit dedisse uxorem suam
Timodemo, qui etiam nunc in·vivis est, et ejus aliquando servus
fuit. Neque vero id homines huic quaestui dediti hic duntaxat fa-
ciunt, Athenienses, sed et in AEgina dedit Strymodorus Hermaeo
servo suo uxorem, eaque defuncta, rursus ei dedit filiam suam.
Multi hujus generis commemorari possent. Merito. Vobis enim,
Athenienses, qui natura cives estis, nullas pecuniarum copias prae-
ferre generi honestum est: qui autem civitate vel a vobis vel ab
aliis quibusdam fortunae beneficio sunt donati, et, propter quaestum
argentarium, et ampliores possessiones, idem jus consecuti, ii haec
custodire debent. Quare Pasio pater tuus neque primus neque
solus, neque vel in semetipsum contumeliosus vel in vos filios sed
non aliter suis rebus posse consuli prospiciens, nisi hunc necessario
vo‘bis conjunctum redderet, suam ei uxorem, matrem vestram, de-
spondit. Quod si utilitatem spectes, eum recte sibi prospexisse
deprehendes: sin habita aut existimationis aut natalium ratione
Phormionis affinitatem aversaris, vide ne ridiculum sit ea te dicere.
Si quis enim te roget quemnam patrem tuum fuisse existimes?
Bonum virum, sat scio, respondebis. Utrum igitur et moribus et
rebus omnibus Pasioni similiorem putaS, tene an hunc? Ego qui-
dem, satis scio, hunc. Qui igitur patri tuo similior est, eum, si
matrem tuam duxit, aversaris?

11. Atqui, et dante et uitandanw parre luo acta esse haec, nou

4 Β

