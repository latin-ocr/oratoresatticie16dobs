PRO PHORMIONE. :555

quae et e divisione et redacto aere alieno et ex locationibus accepit,
eum amplius quadraginta talenta accepisse constabit, exceptis iis
quae hic ei donavit, et maternis opibus, et illis quatuor talentis cum
dimidio et sexcentis drachmis, quae accepta de mensa non reddit.

15. At haec respub„ inquiet, accepit, et inique mecum actum
est qui multa in rempub. contulerim? Imo, quae reipub. praesti·
tisti, ea de communi pecunia tu et frater impendistis: quae vero
deinde, tantum abest ut duorum talentum, ut ne viginti quidem
minarum, reditum aequent. Ne igitur remp. criminare, nec, quae tu
de patrimonio flagitiose et male perdidisti, impensa esse dicito rei-
pub. Ut autem sciatis, Athenienses, et multitudinem pecuniarum
quas accepit, et munera quae obiit, singulatim vobis hic libellus
legetur, et provocatio haec, et haec testimonia.

LIBELLUS. PROVOCATIO. TESTIMONIA.

Tantam igitur pecuniam cum acceperit et nomina multorum talen—
tum adhuc habeat, quorum alia a volentibus exigit, alia judicio ex-
torquet, quae extra mensae locationem et caeteras opes a Pasione
relictas ei debebantur, quaeque nunc ad istos redierunt, cumque
tantillos sumptus fecerit quantulos vos audivistis, ne minima qui-
dem redituum parte, nedum sorte ipsa, in publica munera impensa,
tamen gloriabitur et instructiones triremium et aedilitates jactabit:
ego vero, ea falso dicturum, ostendi. Quae si vera essent omnia,
honestius tamen et justius opinor fuerit istum vobis de suo largiri,
quam, vos hujus opes isti tradere, ut ipsi parvis emolumentis ex
omnibus perceptis, hunc extrema inopia conflictantem, istum inso-
lenter se gerentem et in ea quae solet profundentem videatis.

16. Jam de opibus, possffiere hunc eas a patre tuo acceptas, et,
de eo quod te rogaturum dicebas, unde rem haberet Phormio, tibi
soli minime omnium mortalium ea causa adducenda est. Neque
enim Pasio pater tuus eas vel labore partas, vel a parente relictas,
possedit: sed cum suis dominis, Antistheni et Archestrato‚ argen-
tariam factitantibus, industriam et probitatem suam probasset, fides
ei est habita. Est autem in mercatu et inter homines pecuniarium
quaestum facientes, eundem industrium videri et probum esse, in-
gens miraculum. Neque igitur illi has virtutes domini tradiderunt,
sed ipse bonus natura fuit, neque huic tuus pater: nam, siqui-
dem id penes ipsum suisset, te potius quam hunc probum reddidis—
set. Si vero hoc nescis, fidem occasionem esse rei faciendae omnium
maximam, nescis omnia. Sed his omissis, in multis et tuo patri et
tibi, vestris denique rebus, utilis Phormio fuitssed tuam insatia-
bilem cupiditatem quis aut explere aut tuis satisfacere moribus
possit ἲ

