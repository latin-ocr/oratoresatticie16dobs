542 ADVERSUS LACRITUM.

mum curarunt, sed syngrapham inanes esse nugas atque ineptias
putaverunt. Nam nec in Ponto emerunt quicquam, neque in na-
vem contulerunt, Athenas vehendum. Et nos creditores, rever-
tentibus eis e Ponto, non habebamus quod prehenderemuS‚ aut
teneremus, tantisper dum nostram pecuniam recepissemus. Nihil
enim prorsum in portum isti nostrum invexerunt. Sed nobis inu-
sitatum quippiam accidit, Judices: qui enim in vestra hac urbe
nihil peccavimus, nullo ab eis convicti judicio sumus, nostra pecu-
nia ab istis Phaselitis spoliati sumus, quasi verojus esset Phaselitis
repraesaliarum adversus Athenienses. Cum enim, quae acceperunt,
reddere nolint, quod aliud erit hisce rebus nomen tribuendum,
quam vi eos eripere aliena? Nam ego quidem audivi nunquam
quicquam sceleratius eo scelere, quod in nos isti commiserunt, id-
que confitentes se pecuniam accepisse a nobis. Quibus enim de
contractibus ambigitur, Judices‚ hi judicium postulant: quos vero
utrique contrahentium confitentur et de quibus syngraphae nauticae
exstant, hos consummatos esse omneS, et perscripta in tabulis prae-
“ stari oportere censent. Jam eos ex syngrapha nihil omnino prae-
stitisse, sed inde ab initio statim auspicatos struxisse fraude's et
nihil aequi bonique cogitasse, tum a testibus tum ipsi a sese convin-
cuntur adeo manifeste.

7. Quod vero gravissimum est inter Lacriti facinora, id vos au-
dire decet: is enim rebus omnibus praefuit. Postquam huc vene—
rant, ad mercatum vestrum non appellunt, sed in Furum portum se
conjiciunt, qui est extra vestri mercatus limites. Estque perinde.
navem in Furum portu subducere, ac si quis ad AEginam aut ad
Megara appelleret: nam ex eo portu proficisci licet, quo lubitum,
et quandocunque commodum fuerit. Ac navigium ibi in statione
erat dies amplius quinque et viginti: isti vero in nostro Digmate
obambulabant, nosque congressi alloquebamur et jubebamus eos
curare, ut pecuniam primo quoque tempore reciperemus. Assen—
tiebantur isti et se in eo esse dicebant: nos eos accedebamus, et
cum alia speculabamur, tum an aliquid e navi alicunde exponerent,
et quinquagesimas solverent. Posteaquam autem isti dies com-
plures affuerant‚ neque nos quicquam inveniebamus, vel exposi-
tum, vel quinquagesimam solutam eorum nomine, ibi demum solu-
tionem acrius urgebamus. Cum vero nos eis instaremus, Lacritus
frater Artemonis respondet, se non posse reddere, periisse merces
omnes; dicebatque Lacritus se de his justam habere excusationem.
Ea verba nos, Judices‚ graviter ferebamus: sed indignatione no-
stra nihil proficiebamus, istis omnino eam contemnentibus. Nihil-
ominus tamen percontabamur eos, quo pacto merces periissent. Ibi
Lacritus respondebat fractam esse navem dum Panticapaeo Theu-
dosiam peteret: fracta autem navi, perisse fratribus suis merces,

