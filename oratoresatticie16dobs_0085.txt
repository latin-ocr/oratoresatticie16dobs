DE NOMINE. 585

mniari. Contentus esto civitate, opibuS, patre, inventis: nemo te
hisce pellit3 ego certe non. Sed si, ut profiteriS, frater es, si et
fratris fungere officiis, cognatus esse videberis: sin autem insidia-
ris, litigas, invides, maledicis, videberis in aliena incidisse, eisque
sic uti ut quae ad te nihil attineant. Nam ego quidem, ut maxime
te pater cum suus esses non adoptaret, injuriam tibi non facio.
Nec enim me exquirere decet, qui sint illius filii: sed illum osten-
dere decuit, qui mihi pro fratribus habendi essent. Quo igitur
tempore te non adoptarat, neque ego te ad me attinere putabam:
postquam autem adoptavit, et ego te agnosco. Quo signo? Pa-
trimonii portionem habes post obitum patris, et in sacrorum et pro-
fanorum societatem venisti: istis nemo te expellit. Quid requiris?

13. Si vero inique secum agi dixe‘rit, si fleverit et ejularit meque,
accusarit, verbis ejus nolite credere—neque enim aequum est, cum
nunc ea res non agatur—, sed illud existimate, posse nihilominus
eum si Boeotus vocetur poenas a me sumere. Quid igitur con-
tendis? Ne feceris. Ne ita studiose nostras inimicitias expe-
tieris ε 'neque enim ego tuas expeto. Nam etiam nunc—ne te hoc
praetereat÷me tuam agere causam potius profiteor, quarn meam,
dum id ago ne idem-uterque nomen habeamus. Ut enim nihil
aliud, illud certe fieri necesse est ut qui audierit, quaerat, utrum?
si duo suerint Mantithei Mantiae filii. Proinde, cum te dicet, eum
inquiet, quem adoptare coactus est. Quid igitur haec expetis?
Cape duo ista testimonia et recita, unde constabit, patrem mihi
Mantithei, et isti Boeoti nomen imposuisse.

TESTIMONIA.

14. Hoc restare censeo, vobis ut ostendatur, Judices, vos non
modo religioni vestrae consulturos, si ea quae ego dico decreveritis:
sed istum ipsum etiam suopte judicio Boeoti nomen, non Man-
tithei habere oportere. Nam cum ego judicium hoc dictassem
Boeoto Mantiae F. Thoricio, et statim respondit et calumniamjura-
vit, se esse Boeotum profitens: denique, cum tergiversari diutius
non liceret, se absentem damnari ab arbitro passus, quid obsecro
facit? Diem vicissim mihi dicit judicium esse nullum, is quise
ante Boeotum nominarat. Atqui eum ab initio contra Boeotum pro-
nunciari judicium pati, siquidem id nomen nihil ad ipsum atti-
nebat, et non post diem vicissim dicere de nullo judicio, oportebat.
Qui igitur ipse Boeotum jure esse se pronunciavit, quid a vobis
juratis judicibus pronunciari postulabit? Ut autem haec a me vere

dici constet, cape resortitionem, et accusationem hanc.
4 1¹·

