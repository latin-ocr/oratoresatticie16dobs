534 ADVERSUS PHORMIONEM.

grapham cum hoc factam. Dicit, syngrapham jubere nave per-
ducta incolumi se debere pecuniam, etiam in navem imponere te
merces jubet: quod ni feceris, quinquies mille drachmas solvere.
Tu vero illam syngraphae partem non amplecteris, sed ea statim
violata et rebus ab initio non impositis, unum syngraphae verbum
cavillaris, idque cum eam ipse sustuleris. Qui cum Bospori te
non merces imposuisse, sed aurum naviculario dedisse dicas, quid
porro de navi disputas? Neque enim fuisti periculi particeps,

cum nihil imposueris.
12. Ac primum, Athenienses, causam hanc arripuit, quasi

merces in navem imposuisset: quia vero id mendacium multifa-
riam posse coargui praevidebat, tum inscriptione portitorum Bo-
spori, tum ab iis qui eodem tempore in mercatu fuerant,mutata sen-
tentia cum Lampide conspirat eique se aurum reddidisse dicit, eo
veluti viatico fretus quod ita fieri syngraph a juberet, fore
autem non putans ut nobis argumenta suppeterent ad ea, quae soli
ipsi inter se egissent, coarguenda. Ac Lampis‚ quae dixit prius-
* quam ab isto corrumperetur, alienata mente se dixisse; postquam
autem meumaurum partitus est, tum apud se fuisse ait, et satis
meminisse omnia.

13. Quod si me unum, Judices, Lampis contempsisset, non
mirarer: nunc hoc multo atrociora designavit in omnes. Facto
enim a Parisade Bospori praeconio, si quis vellet Athenas in Atti-
cum mercatum vehere frumentum, ut immunis frumentum evehe-
ret, Lampis tum Bospori agens, exportatione frumenti et immu-
nitate urbis nomine accepta, navem magnam frumento oneratam
Acanthum portavit, ibique vendidit, nostra pecunia cum isto com-
municata. Et haec fecit, J udices, cum Athenis habitet, et hic uxo-
rem et liberos habeat, et leges extremum illi supplicium minitentur,
qui Athenis habitans alio quopiam frumentum vexerit, quam in
Atticum mercatum. quue eo tempore, quo qui in urbe habitatis
farinas in Odeo demensas accipiebatis: qui in Piraeeo, quamvis
singulos panes obolo distributos, et in longa porticu farinas binis
modiis demensas acciperent, tamen conculcabantur. Quae me vere
dicere uti constet, cape et testimonium et legem.

TESTIMONIUM. LEX.

14. Phormio igitur, isto utens socio et teste, nos pecunia frau-
dandos censet, qui perpetuo frumentum in vestrum mercatum vexi-
mus, et, cum tres jam difficultates urbem presserint, quibus vos
eos qui populi commodis consulerent probaretis, in nulla harum
vobis defuimus. Nam cum Alexander Thebas invaderet, vobis

