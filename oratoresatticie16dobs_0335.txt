Î™.

DE CONCORDIA.

 

Omns et dicti et facti gravioris principia ducenda mihi videntur
a diis immortalibus. Precor autem deos deasque omnes, ut, quod
Atheniensi populo utilissimum est et populo bene cupientibus, id
et nunc et posthac mihi veniat in mentem scribere, et Atheniensium
concioni decernere. Haec precatus, cum spe, mihi divinitus aliquid
bonum venisse in mentem, sic scribo.

DEMOSTHENES SENATVUI POPULOQUE S.

Quod de meo in patriam reditu semper omnibus vobis delibe-
randi copiam fore puto, nunc de eo nihil scripsi: cum vero videam
hoc nunc esse tempus quo vos, si recta consilia sequamini, simul
et gloriam et salutem et libertatem adipisci possitis non modo vobis
sed et reliquis universis Graecis, sin erraveritis deceptive fueritis,
non facile posse eandem occasionem recuperari, duxi meam quam
de hisce haberem opinionem in medium esse proferendam. Dif-
ficile quidem est per literas pertexere consilium: multa enim vos
ante rem cognitam soletis interpellare. Ac dicenti facile est, quid
velitis animadvertere, quodque ignoratur recte explicare: libello
autem nullum tale adjumentum suppetit contra tumultuantes. Si
tamen audire voletis cum silentio et exspectabitis dum rem omnem
cognoveritis, spero diis propitiis, quanquam breves hae literae sunt,
fore ut appareat me et optimo studio ea conari pro vobis quae de-
ceant et quae vobis expediant perspicue declaraturum. Neque vero
eo consilio hasce ad vos dedi literas, quasi vobis desint oratores,
aliive qui impraemeditati quicquid in mentem inciderit dicant:
sed, quae per experientiam et ut in gerendis rebus versatus habeo
cognita, iis expositis, dicendi in publico studiosis uberem eorum
quae esse putem e Repub. materiam suppeditare, vulgo optimorum
consiliorum delectum facilem reddere volui. Ac cur hanc episto-
lam scribere instituerim, haec sunt. Primum omnium, Athenienses,
vos concordes esse propter communem civitatis utilitatem oportet
ortasque in prioribus conventibus missas facere dissensiones,
deinde consentientibus animis omnes alacriterque quicquid decre-
tum fuerit adjuvare: nihil enim constanter simpliciterque agere
non modo est indignum vobis et animi parum generosi, sed summo
etiam cum periculo conjunctum. Jam nec illud vobis ignorandum
est ea, quae per se ad statum rerum vestrarum tuendum satis non
sunt, si ad reliquas copias adjungantur, effectura, ut multo facilius

