720 CONTRA CONONEM.

tando et contumeliose vexando, ut labrum discinderent, et ocuion
occluderent, et tam male affectum relinquerent, ut neque surgere
neque loqui possem. Jacens autem multa ex eis et acerba audie-
bam. Ac caetera quidem convicia sunt, quorum quaedam ‘apud vos
nominare erubescerem: quod vero insolentiae Cononis signum et

· argumento est, ductu ejus et auspiciis facta esse omnia, id vobis

dicam. Cantabat enirn, gallos victores imitans: alii autem jube-
bant eum alarum vice latera cubitis plangere. Post haec ego a
praetereuntibus ablatus sum nudus: isti abierunt, veste mea rapta.
Ut autem ad fores veni, clamor et strepitus matris. et ancillarum
ortus est: unde me in balneum aegre perlatum et ablutum medicis
ostenderunt. Haec uti vera esse constet, testes vobis producam.

TESTES.

Accidit autem, J udices, ut et Euxitheus hic Chollides, nobis cog-
natus, et Midias alicunde a coena cum illo rediens, mihi obviam
facti, cum jam prope aedes essemus et in balneum ferrer, sequeren-
tur, et medicum adducentibus adessent : eram autem adeo infirmus,
ut, ne procul a balneo domum auferres, iis qui aderant videretur
me ad Midiam illa nocte esse ferendum; itaque fecerunt. Cape
igitur et horum testimonia, ut videatis multos esse conscios, quibus
injuriis ab istis sim affectus.

TESTIMONIA.

Cape et medici testimonium.

TESTIMONIUM.

4. Tunc igitur statim plagae, quas acceperam, et contumelia eo
me redegerunt, quemadmodum auditis et omnes ii qui me statim
viderant testificati sunt. Post autem de tuberibus et ulceribus in
„facie se non adeo solicitum esse dicebat medicus: febres autem
me continuae sequebantur, et cruciatus totius corporis perquam et
vehementes et atroces, in primis vero laterum atque imi ventris,
neque cibum capere poteram. Et ut medicus quidem affirmabat,
nisi mihi, doloribus afflicto et jam desperato, purgatio sanguinis
ultro copiosa supervenisset, me saniosum facturn fuisse periturum ε
nunc is sangnis recessu mihi suo saluti fuit. Haec igitur vere a
me dici, et talem morbum mihi subortum, qui me in extremum pe-
riculum conjecit, ex iis quas ab isto acceperam plagis, uti constet,
medici testimonium et eorum qui me viserunt recita.

