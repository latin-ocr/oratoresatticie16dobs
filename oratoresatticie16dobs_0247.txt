ADVERSUS EUBULIDEM.· 747

merito. Quorsum enirn attinet, vobis ea narrare quae ipsi nostis?
Considerate igitur. Quod nos in foro quaestum facimus, id in primis
argumento esse puto, istum falsa nobis impingere crimina. Quam
enim fasciarum venditricem fuisse dicit, et manifestam omnibus, de
ea par fuit utique testificari multos, qui ipsi eam novissent, non qui
nihil praeter auditum referrent. Nam si peregrina fuisset, excu-
tienda fuerunt vectigalia in foro, et num peregrinorum tributum
pependerit inquirendum, et cujas fuerit ostendendum : sin ancilla,
in primis emptor, sin minus, venditor producendus fuit, qui testi-
monium in eam diceret, aut saltem alius quispiam, qui probaret,
eam vel servitutem servisse, vel esse manumissam. Nunc horum
nihil ostendit, sed crimen objecit, ut mihi videtur, nullius momenti.
Id enim est calumniatoris ingenium: criminari omnia, probare nihil.
Deinde illud etiam in matrem dixit, eam nutricem fuisse. Nos
vero, cum nostra urbs cladem accepisset, et omnes rebus adversis
conflictarentur, non inficiamur hoc esse factum ; quo pacto autem,
et quibus de causis mammam praebuerit, ego perspicue vobis osten-
dam. Neque vero quisquam vestrum, Athenienses, iniquo animo
accipiat. Etiam nunc cives mulieres multas invenietis, quae nutri-
cum fungantur officiis: quas vobis vel nominatim, si vestra vo-
luntas feret, dicemus. Quod s'i divites essemuS‚ neque taenias ven-
deremus, neque denique inopes essemus. Sed quid ista cum
genere consortii habent? Equidem nihil opinor. Ne vero, Judices,
pauperes aspernemini-satis enim eis est in ipsa paupertate mali—-,
neque eos etiam, qui quaeritare victum, et vivere sine cujuspiam
injuria instituunt. Sed audita re, ubi vobis matris cognatos osten-
dero tales, quales ingenuorum hominum esse decet, qui, si iste in
eam talia crimina conjecerit, ejurent et testificentur se scire eam
esse civem, quos vos putatis esse fide dignos, earn nobis ferte sen-
tentiam, quam postulat aequitas·

11. Mihi avus fuit, Athenienses, matris pater Damostratus Meli-
tensis, Ei nascuntur quatuor liberi e priore quam habuit uxore, filia
et filius, cui nornen fuit Amytheo: e posteriore Chaerestrata, mater
mea‘, et Timocrates. His porro liberi nascuntur, Amytheoni Da—
mostratus, avi nomen referens, et Callistratus, et Dexitheus. Ac
Amytheo quidem ex eorum numero est qui in Sicilia et militarunt,
et obierunt; et sepultus est in publicis monimentis. Et haec testes
confirmabunt. Soror autem ejus, quae Alaeensi Diodoro nupta fuit,
filium peperit Ctesibium. Is Abydi obiit, cum Thrasybulo militans.
Ex his vivit Damostratus Amytheonis filius, matris meae fratris
filius. Chaerestratae aviae meae sororem ducit Apollodorus Plo-
thensis. Ex his nascitur OlympichuS, ex Olympicbo Apollodorus.
Is vivit. Proinde voca mihi eos.

