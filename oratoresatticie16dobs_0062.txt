562 ADVERSUS PANTAENETUM.

Venerunt ii qui se isti mutuasse dicerent ad ‘officinam et mancipia,
quae a Mnesiele nos emeramus3 neque isti quicquam simplex aut
aequum afferebant, sed ubique mendacii convincebantur3 Mnesicle
porro venditionem nobis confirmante, conditionem nobis ferunt,
quam nos repudiaturos putabant, ut aut pecunia omni a se recepta
discederemus, aut ipsis dissolveremus ea quae postularent, cau·
santes nos habere quae longe majoris pretii essent quam quantum
nos dedissemus. Quibus ego auditis, statim, sine deliberatione,
promisi me recepturum, et Evergo persuasi ut consentiret. Quum
autem pecunia nobis numeranda esset, et res eo processisset, ne-
garunt de caetero se daturos qui tunc illa promiserant, nisi nos eis
possessionum venditores fieremus; in quo, Athenienses, sapiebant:
cum viderent quibus nos isti calumniis vexarent. Ut igitur et haec
vera esse constet, etiam haec testimonia capito.

TESTIMONIA.

4. Cum autern res in eo consisteret, et pecuniam ii quos iste
adduxerat non numerarent, et nos quae emissemus non injuria te-
nere videremur, supplicabat, obtestabatur, obsecrabat ut venditores
fieremus. Petente vero isto et multum me obtestato, et nihil non
faciente, id quoque concessi. Sed quia eum malitiosum esse vide-
bam, Athenienses, et ab initio Mnesiclem apud nos accusasse,
rursus, cum summus esset Evergi amicus suscepisse cum eodem
inimicitias, et primum cum ego redissem gratulari mihi adventum
et gaudere conspectu meo, ubi vero promissa praestanda erant in-
fensum mihi factum, omnibus denique tantisper esse amicum dum
aliquid occuparit et quae rogat impetrata tulerit, post inimicum fieri
et adversarium, volebam, cum omisso contractu priore pro isto
venditor fierem, sic cum eo convenire, ut omni periculo transacta
re liberarer. His concessis, iste me omnino missum fecit: ego
vero venditor, ut precabatur, factus sum possessionum, quemad-
modum eas ipse a Mnesicle emeram. Receptis igitur meis et nulla
isti facta injuria, ita me dii bene ament, etiam si quid accidisset,
nunquam fore putavi ut me in jus vocaret. Res igitur de qua sen-
tentiam feretis, et propter quam calumnia vexatus dandam esse ei
actionem negavi, haec est, J udices: adductis autem testibus iis qui
affuerunt, cum iste me absolveret ac liberaret, jam nunc non dan-
dam esse actionem legibus, ostendam. Lege mihi hoe testimonium.

TESTIMONIUM.

Lege mihi et emptorum testimonium, ut sciatis, isto jubente me ea
vendidisse iis, quibus iste jusserat.

