736 CONTRA DIONYSODORUM.

pham totam non aboleremus ut ipse„ mandabat, secundum Jam an-
num nostra habet et pecuniis utitur, et quod est omnium gravissi·
mum, Judices, ipse ab aliis navales usuras exigit de nostra pecunia,
quam non Athenis mutuavit nec Athenas, sed Rhodum et in AEgy-
ptum, nobis vero qui in vestrum mercatum mutuavimus nihil aequi
praestandum censet. Haec ut a me vere dici constet, recitabimus
vobis provocationem, qua haec ab eo postulavaus.

PROVOCATIO.

Ad hunc modum, Judices, cum Dionysodorum saepe provocasse-2
mus, et per complures dies provocationem proposuissemus, sim-
plices nos penitus ait esse homines, si putaremus usque adeo se
inconsideratum esse, ut ad arbitrum iret, cum in aperto esset se
condemnatum iri ad solvendam pecuniam, cum sibi nummos serenti
venire in judicium liceret: deinde, si vos deludere posset, abitu-
rum cum aliena pecunia, sin minus, tum demum soluturum ut homo
non jure fretus, sed vestri periculum facturus.

,6. Quae igitur a Dionysodoro facta sunt, audistis, Judices: quae
dum auditis, jamdudum vos mirari arbitror hominis audaciam,
quave re fretus huc sit ingressus, cogitare. Non ‘enirn audacia est,
si quis, ex mercatu Atheniensium pecuniam mutuatus, in syngra-
pham apertis verbis inscripsit, se navem in vestrum mercatum re-
ducturum, quod nisi fecerit, duplum soluturum, eum, cum navem
nec in Piraeeo appulerit, neque pecuniam creditoribus restituerit, et
frumentum Rhodi exoneratum vendiderit, his tamen facinoribus
audere vestros vultus atque ora intueri? Quid autem ad haec re-
spondeat, quaeso audite. Navem ex AEgypto redeuntem ruptam
esse dicit, eaque se de causa coactum Rhodum appellere atque ibi ·
frumentum exonerare. Ejus rei argumentum illud esse dicit, quod
Rhodi navigia conduxerit et mercium partem huc miserit. Haec
defensionis illius una pars est. Altera illa. Ait caeteros creditores
concessisse sibi usuras Rhodum usque: iniquum igitur fore, si nos
eadem quae illi concedere nolimus. Tertia, jubere syngrapham,
conservata nave, reddi pecuniam: navem autem in Piraeeum per·
duci non potuisse.

7. Vos igitur, Jndiees, nostras contra horum singula rationes
audite. Primum quod ruptam esse navem dicit, liquere omnibus
arbitror, eum mentiri. Nam si id navi accidisset, ne Rhodum qui-
dem incolumis pervenisset, neque postea navigationi fuisset idonea:
nunc eam Rhodum pervenisse constat, et rursus inde missam in
AEgyptum‚ et nunc etiam quovis navigare, praeterquam Athenas.
Nonne vero absurdum est, cum in Atheniensium mercatum perdu-
cenda est navis, dicere fractam esse: quum autem Rhodi frumen-

