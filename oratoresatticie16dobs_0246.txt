746 ADVERSUS EUBULIDEM.

TESTES.

9. Praeterea cum ei liberi quaterni essent nati, uterini mei fratres,
et mortui, sepeliit eos in patriis monimentis, quoe quotquot e familia
sunt, participant: neque istorum quisquam unquam vetuit, aut pro-

hibuit, neque eum in jus vocavit. Quis vero est, qui a familia alie· ,

nos in patriis sepeliri monimentis patiatur? Ut autem et haec vere
a me dici constet, cape testimonium.

TESTIMONIUM.

10. De patre igitur, fuisse eum Atheniensem, haec habeo quae
dicam, et testes produxi eos,quos isti ipsi cives esse pronunciarunt‚
qui testificantur, eum suum fuisse consobrinum. Constat autem
eum tot et tot annos hic vixisse, et nunquam usquam ut hospitem
esse deprehensum, sed ad hos cognatos suos confugisse, qui eum
et receperunt, et facultates ei impertierunt, ut suorum uni. Iis
porro temporibus natus fuit, ut etiamsi ex altera duntaxat parte
civis fuisset, civem eum haberi conveniret, cum natus ante' Eucli-
dem fuerit. De matre autem mea—nam et hanc exagitarunt—jam
dicam, et orationis meae citabo testes. Quamvis non modo contra
decreta forensem quaestum nobis objecerit Eubulides‚ sed etiam
contra leges, quae convicii crimine teneri jubent eum, qui quaestum
in foro ulli civium, seu viro, seu mulieri exprobrarit. Nos vero
fatemur et fascias vendere nos, et victitare non uti volumus. Quod
si tibi argumento est, nos non esse cives, ego tibi hujus omnino
contrarium probabo, non licere peregrino in foro quaestum facere.
Cape primum, ac lege mihi Solonis legem.

LEX.

Cape etiam Aristophontis legem. Is enim eam adeo recte et popu-

lariter esse latam censuit, ut senatusconsulto renovandam esse
decreverit.

LEX.

Tuendae sunt igitur vobis leges, neque ii qui quaestum faciunt pere-
grini, sed qui calumniantur, improbi sunt habendi. Est enim, Eu-
bulide, alia quoque lex de ignavia, cui cum ipse obnoxius sis, nos
qui opus facimus, exagitas, Verum nunc usque adeo infelices
sumus, ut isti liceat extra causam conviciari, atque omnia facere,
ne meum mihi jus tribuatur: me autem fortasse objurgabitis, si
dixero quemadmodum iste in urbe circumiens rem faciat. quue

