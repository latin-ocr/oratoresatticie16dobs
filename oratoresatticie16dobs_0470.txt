116 IN CTESIPHONTEM.

auditis ob quae erant morituri, neque ad mortuorum tumulos, ad
cadaver efferendum, cognatis conveniendi copiam fecerunt. Ergo
eos qui remp. administrant in potestate vestra non continebitis?
Non eos qui nunc elati insolentia sunt submissos ablegabitis? Non
meministis, nunquam quemquam prius se ad libertatem populi dilu-
endam accinxisse, quam judiciorum auctoritate major evaserit?

87. Libenter equidem, Athenienses, rationem coram vobis inire
velim cum isto qui decretum scripsit, quaenam propter beneficia
Demosthenem censeat corona esse donandum. Nam si dicis, unde
auspicatus es decretum, propterea quod fossas moenibus obductas
pulcre descripserit, demiror te. Nam in causa fuisse cur istae neces-
sariae sint culpam habet graviorem, quam quae pulcra earundem de-
scriptione eluatur: non enim, quod muros obvallarit, quod publica
sepulcra diruerit, fidum oportet reipublicae administratorem praemia
postulare, sed quod bonum aliquod civitati compararit. Quod si
venies ad secundam decreti partem, in qua scribere ausus es, virum
bonum esse eum atque ea constanter et dicere et facere quae ma-
xime sint e re populi Atheniensis, demptis ex decreto arrogantia ac
s jactatione verborum ad facta redi, ostende nobis quid sit quod. dicis.
Quaestus enim sordidos, quos in rebus Amphissanis atque Euboicis
fecit, praetermitto : cum vero societatis cum Thebanis factae causas
Demostheni adscribis, rei quidem ignaros decipis, eos vero qui
sciunt atque sentiunt contumelia afficis. Nam dissimulato tempore
sublataque horum amplitudine, propter quae haec societas facta est,
illud nos latere arbitraris, te reipublicae dignitatem Demostheni
affinxisse.

88. Quanta autem haec sit arrogantia, magno vos argumento co—
nabor edocere. Persarum enim rex, non multo ante quam Ale-
xander in Asiam trajecisset, misit ad populum contumeliosam ad-
modum et barbaram epistolam, in qua cum multa alia dixerit a li-
berali disciplina alienissima, tum illud etiam sub fine scripsit: ego
inquit vobis aurum non dabo; nolite a me petere, non
e nim accipietis. Idem tamen ille periculis in quibus etiam nunc
versatur circumventus, populo Atheniensi non petenti trecenta ta-
lenta ipse ultro misit, quae is prudens non accepit. Quod autem
aurum illud vobis pertulit, tempus fuit, metus, sociorum indigentIa.
Eadem porro ipsa et Thebanorum societatem effecerunt. Tu vero
Thebanorum nomen et infelicissimam illam societatem 'semper in
ore habens nos obtundis, septuaginta autem talenta retices, quae ex
auro regio praecepta avertisti. Nonne ob inopiam pecuniarum, cum
quinque duntaxat talentis opusfuit, externi milites arcem Thebanis
non tradiderunt? Nonne propter novem talenta argenti, cum Ar-
cades omnes in expeditionem egrederentur ducesque eorum ad
opem ferendam essent parati, res confecta non est? At tu dives es

