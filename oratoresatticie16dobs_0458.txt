104 IN CTESIPHONTEM.

tiones adversariis impertiret, repente in suggestum prosiliit. Cum
ingentem a ciVitate pecuniam accepisset, perpusillam sibi reliquam
fecit. Nunc vero aurum regale sumptus ejus exhaustos inundavit,
sed neque hoc quidem satis erit : nullae enim unquam divitiae pravae
indolis libidinem exsuperarunt. Ad summam, vitam non ex suis
vectIgalibus, sed vestris ex periculis sustentat. Quod ad bonitatem
autem mentis dicendique facultatem attinet, qualem eum natura
finxit? Oratione disertum, vita turpem. Ita enim corpore suo a
puero est abusus, ut flagitia, quae in se admisit, nollem exponere:
vidi enim jam ante, odium esse consecutos eos qui vicinorum dede-
cora nimis aperte declararunt. Sed quid tandem ex hac eloquentia
civitati quaeritur? Praeclara verba, facta humilia atque abjecta.

58. Jam de fortitudine per mihi brevis restat oratio. Nam si vel
se ipse ignavum esse negaret vel vos nesciretis, diutius esset mihi
in hoc loco commorandum ε nunc autem quando et ipse fatetur in
concionibus Vosque omnes intelligitis, reliquum est ut leges, quae
his de rebus latae sunt, vobis in memoriam redigam. Solon enim an-
tiquus ille legislator iisdem poenis obstringi debere censuit et eum
⁴ qui militiam detrectaret et eum qui de statione decederet et eum
simul qui timidus miles sit: dantur enim et timiditatis action-es.
Atqui mirabitur fortasse quispiam, ‘etiam propter naturae defectum
actiones esse constitutas. Sunt. Quid ita? Ut unusquisque no-
strum poenas legibus irrogatas magis quam hostem extimescens,
tanto fortius pro patria propugnet. Legislator itaque eum qui mi-
litiam subterfugiat et timidum et desertorem lustralibus vasis fori
prohibet, et corona donari vetat et sacrificiis arcet publico nomine
institutis: tu vero eum nos corona donare jubes, cui coronam leges
interdicunt, tuoque decreto homiuem indignissimum ludis tragicis
in orchestram arcessis, in templum Liberi patris eum deducis, qui
timiditate sua templa prodidit. Sed ne vos a proposito divertam,
facite vobis in mentem veniat, curn se dicit esse popularem, non
orationem ejus sed vitam spectare, neque quem se esse praedicet,
sed quis sit, attendite.

59. Verum quoniam in coronarum et praemiorum mentionem in-
cidi, antequam mihi e memoria excidat, praedico vobis, Athenienses,
nisi haec praemia infinita et temere concessas coronas reprimens,
neque eos quos honore afficitis gratiam vobis habituros, neque res
civitatis meliores fore. Improbos enim nunquam in melius muta-
bitis, bonos ad summam desperationem adigetis. Vere haec a me
dici, magnis me vobis argumentis monstraturum puto. Si quis vos
roget, Athenienses, utrum his temporibus nostra civitas gloria magis
florere videatur an majorum nostrorum, omnes credo assensuros
aetate majorum insignius eamfloruisse. Utrum tunc temporis an nunc
viri meliores? Tunc quidem excellentes, nunc longe deteriores.

