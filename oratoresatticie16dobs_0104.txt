604 ADVERSUS PHAENIPPUM.

liaris, et nunc denique me tria talenta reipubl. numerare oportet,
talentum pro portione—fui enim et ipse, quod utinam esset aliter,
fodinae publicatae particeps—ut in meum locum substituere coner
eum, qui non nunc modo est me locupletior, sed prius etiam fuit,
et nullum vobis unquam munus obiit, neque reipubl. quicquam
hactenus contulit, necesse est. Vos igitur omnes oro, Judiees, si κ
ostendero Phaenippum et definita legibus jura violasse et loeupleti-
orem esse quam ego sum, ut et me juvetis, et istum meo loco in
trecentorum classem referatis. Propter hoc enim leges quotannis
permutationes concedunt, quod conservatio perpetua rei familiaris
et incrementa paucis civibus permanere solent. Ab initio autem
vobis omnia quae in permutatione acciderunt commemorabo.

3: Mensis Quintilis, Judices, die secundo, duces trecentis per-
mutationes proposuerunt. In iis ex legePhaenippum citavi: eo
igitur citato et adhibitis quibusdam familiaribus et amicis, Cythera
ivi in ejus fundum. Ac primum obii fundum ejus, qui stadiorum
erat amplius quadraginta circumcirca, et ostendi et testatus sum
coram Phaenippo, nullos fundo libellos affixos esse: sin ipse id
affirmaret, statim eum dicere jubebam et ostendere, ut ne ‘postea
*fundus aere alieno obstrictus esse perhiberetur. Deinde obsignavi
domicilia, et meas aedes eum ingredi jussi. Postea quaesivi, ubi ex-
cussum frumentum esset—erant enim ibi, Judices, divos divasque
testor, duae areae, ferme jugeri amplitudine utraque-„is vero re-
spondit, frumentum partim venditum, partim intus esse repositum.
Tandem, ne longum faciam, constitui custodes intus quosdam,
atque mediusfidius etiam edixi ut vetaret agasones materiam e
fundo avehere—nam praeter caeteras Phaenippi opes, J udices, etiam
hic amplius est ei reditus, sex asini per totum annum materiam ei
vehunt3 unde iste in singulos dies amplius *³⁶ drachmis percipit—‚
oum igitur eis interdixissem ne materiam attingerent, et Phaenippo
denunciassem‚ ut ex praescripto legis ad sacra praesto esset, in ur-
bem redii.

4.' Primum igitur eorum quae dixi testimonia vobis exhibebo:
deinde et de caeteris audietis omnem veritatem. Phaenippum enim,
Judices, a primo die statim nihil justi cogitasse reperietis. Obsi-·
gnavi domicilia, permissu legis: iste aperuit. Ac signum quidem
sustulisse fatebatur: fores autem se aperuisse negabat, quasi vero
aliam ob causam, quam ad fores aperiendas, signa sustulisset.
Deinde vetui ne materia eveheretur: iste quotidie evexit, eo die
excepto, quo ego vetui. Nullo aere alieno fundus obstrictus erat:
nune iste multum aeris alieni profert. In summa, facit quod libet,

non quod leges jubent. Recita testimonia, primum de fodina,
deinde et caetera.

