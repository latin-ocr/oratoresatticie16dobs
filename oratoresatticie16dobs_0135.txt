IN STEPHANUM I. 635

blicam apud Sexviros ei intendo. Intercedente autem mora, cum
et actio eluderetur, et judicia non exercerentur, mater ex illo liberos
suscipit. Et postea—dicetur enim ad vos, J udices, omnis veritas—-
multa et blanda verba fiebant a matre et deprecationes pro Phor-
mione : multa etiam et modesta et humilia ab illo ipso. Ut autem,
Athenienses, quo haec paucis absolvam, nihil eorum quae tum re-
ceperat sibi faciendum putabat, meque pecuniis fraudare institue-
bat quas mensae habebat sortem, in jus eum vocare coactus sum,
cum primum potestas data fuit. Ille vero cum intelligeret, omnia
palam fore ac demonstratum iri se omnium hominum in nos scele-
ratissimum exstitisse, id machinatur et instruit, ut Stephanus falso
me testimonio opprimeret. Ac primum actioni, qua reus agebatur,
Phormio exceptionem opponebat nonconvenire mihi actionem as-
serens : deinde testes, me secum transegisse, falsos producebat, et
locationis cujusdam commentitiae, et testamenti nunquam facti.
Cum vero mihi priorem dicendi locum praeripuisset, propterea quod
praescriptio erat, neque recto judicio congrediebatur: eaque legis-
set, et caetera, ut sibi expedire putabat, mentitus esset, ita commo-
vit judices, ut ne vocem quidem ullam nostram audire vellent. Da-
mnatus igitur etiam ad mulctam solvendam, ac ne respondendi qui·
dem facultate impetrata, quemadmodum haud scio an cum ullo
mortalium unquam actum sit, abii graviter, 0 Judices, et iniquo
animo ferens. Sed, re cum animo meo cogitata, inveni iis qui tum
,iudicarunt omnino esse ignoscendum—ego enim haud scio an quid
aliud pronunciare potuissem, si et rerum actarum omnium fuissem
ignarus, et dicta testium audivissem—, sed eis succensendum esse,
qui falsis testimoniis dicendis harum rerum causa fuerunt. Ac
de aliis quidem testibus, cum eos accusato, tum dicam: de his au-
tem quae Stephanus pro testimonio dixit jam edocere vos conabor.
Sed cape ipsum testimonium, et lege mihi, ut eo ipso rem demon-
strem. Recita: tu autem aquam inhibe.

TESTIMONIUM.

Stephanus Meneclis F. Acharnensis‚ Scytha Harmatei F. Cydathenaeensis, testantur
se affuisse apud arbitrum Tisiam Acharneusem, cum Phormio provocaret Apollodo-
rum, omniuo exemplum esse testamenti Pasionis tabulas, quas conjecit Phormio in
echinum, et jussisse testamentum Pasionis aperiri, quod apud arbitrum exhibebat
Amphion Gephisophontis affinis: Apollodorum autem id aperire noluisse: fuisse
autem exemplum testamenti Pasionis.

3. Audivistis testimonium, Judices: puto autem vos, tametsi
nondum quicquam aliud sentiatis, illud ipsum certe demirari, te-
stimonii principium esse provocationem, finem autem testamentum.
Verum ego oportere existimo, postquam, id quod testimonii veluti

