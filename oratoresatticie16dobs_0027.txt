ADVERSUS APATURIUM. 527

10. Illud enim considerate, Athenienses, si non me nunc, scd
Parmenontem accusaret Apaturius, minas viginti postulans, Aristo-
clis cognitione fretus: Parmeno autem sese praesens defenderet
apud vos testesque adduceret, tum, non soli se Aristocli sed cum
duobus aliis rem commisisse, tum, interdixisse ne se absente pro-
nunciaret, tum, uxore sibi et liberis terraemotu oppressis, seque ad
tantam calamitatem domum profecto, eum qui pactionem abolesset
contra absentem tanquam deserto vadimonio sententiam tulisse—
estne vestrum quisquam, qui Parmenonte in hanc sententiam se
defendente, tanta iniquitate factum arbitrium ratum esse oportere
decerneret? Non modo certe controversis omnibus, sed tametsi
exstaret pactio, si constaret delatum esse ad unum Aristoclem
arbitrium, si non vetuisset Parmeno contra se pronunciare, tametsi
evenisset, ut ante arbitri sententiam talis homini calamitas obji-
ceretur, quis ita inhumanus est adversarius aut arbiter, qui non
usque ad ejus reditum distulisset? Quod si Parmeno, ratione red-
dita, ab omni parte aequiora dicere videretur quam iste, quo jure
me damnabitis, cui cum isto homine rei prorsus nihil est?

11. Me igitur exceptionem recte opposuisse, Apaturium autem
falso me accusasse contraque leges judicium esse adeptum, id vobis,
Judices, multis argumentis probatum esse confido. Et quod prae-
cipuum est, quicquam sibi mecum esse commercii, Apaturius nec
dicere instituet. Sin per mendacium dicet, me in pactione Par-
menontia sponsorem esse inscriptum, pactionem ab eo requirite, et
hic ei occurite, omnes homines, cum tabulas inter se conficiunt,
propterea obsignatas apud eos deponere quibus fidem habeant, ut,
si qua dissensio exstiterit inter ipsos, ad tabulas reversi, contro-
versiarum explicationem inde petant. Si quis autem tabulis abo·
litis eludere veritatem verbis studuerit, quid illi fidei est habendum?

12. At fortasse id—quod est omnino factu facillimum injuriarum
et calumniarum studiosis—*testimonium aliquis ei in me dicet?
Eum autem ego testem si de falso testimonio postularo, unde pro-
babit se testari verum? E pactione? Id igitur ne differat, sed mox
proferat qui habet. Sin eam tum perisse dicet, unde ego mendacio
circumventus argumenta petam? Nam si apud me depositae essent
tabulae, Apaturio criminari licuisset, me propter sponsionem pa-
ctionem abolevisse: sin apud Aristoclem‚ quamobrem, si absque
suo consensu pactio periit, me accusat, cum ei qui accepit illam et
non exhibet diem non dicat? Cur eum contra me testem producit
qui tabulas abolevit, cui eum irasci conveniebat, nisi communi-
catis operis fallaciam istam commenti essent? Ego causoe meae

aequitatem defendi, ut potui : vos igitur secundum leges quae aequa
sunt decernite,

