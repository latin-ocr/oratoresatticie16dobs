CONTRA CONONEM. 725

melia alieni? Haec ego certe in eorum factis inesse puto omnia.
Etsi autem his alia graviora designarunt; nos tamen exquirere non
possumus omnes eos qui affecti sunt injuriis.

13. Quam autem impudentissimam ejus orationem fore audio,
de ea vos praemoneri praestat. Aiunt eum liberis suis adductis in
eorum capita juraturum, et imprecationibus diris et atrocibus eos
devoturum, et talibus ut eas quidam qui audierat portenti loco
nobis retulerit. Insuperabilia sunt, Judices, talis audaciae com-
menta: nam optimus quisque, opinor, et minime ipse mendax,
talibus praestigiis facillime decipitur. Sed tamen tantisper susti-
nendus est assensus, dum vita et mores considerentur. Istius au·-
tem in hujusmodi rebus levitatem ego vobis exponam, qui neces-
sario perquisivi.

14. Audio, Judices, Bacchium quendam a vobis interfectum, et
Aristocratem cui oculi sunt eruti, et alios similes, et Cononem, in
adolescentia socios fuisse, et Triballos cognominatos: eos et He-
catae comesse coenas, et testiculos porcellorum, quibus coetum pur-
gant antequam in theatrum ingrediantur, undique collegisse et
convivia celebrasse; et facilius cum jurasse tum peierasse, quam
quidvis aliud fecisse. Non igitur Cononi juranti his moribus est
habenda fides—neque multis verbis est opus—-, nam qui vel secun·
dum leges sancti juraret nihil, is certe per liberos, quod interdictum
est, jurare non cunctabitur: at bonus quidem vir etiarn legitimum
jusjurandum dat invitus; potius autem quam isto descenderet quid-
vis mallet perpeti: si autem jurare omnino necesse est, is qui ita
jurat ut receptum est, plus fidei meretur eo qui liberos devovet et
perignem jurat. Ego vero, Conon, cui propter omnia plus est
habendum fidei quam tibi, jusjurandum hoc dare volui, non, ut im-
pune ferrem delicta, cum nihil tale factitem, qualia tu, sed propter
veritatem et ne contumeliis afficerer, non ut perjurio causam vince-
rem. Recita provocationem.

PROVOCATIO.

Haecegoettumjurarevolui‚ et nunc juro per deos de-
asque omnes vestra causa, Judices, et coronae
circumstantis, me omnino a Conone perpessum
ea quae conqueror, et accepisse plagas, et discis-
sum mihi labrum ita ut consuendum fuerit, et
contumeliis affectum, hoc judicio illum aecu-
sare. Quod si sancte juro, multa mihi bona eve-
niant, neque in posterum quicquam tale acci-
dat: xsin pejero, funditus peream et ipse, et si
quid mihi aut est aut futurum est. Sed non pejero,
etsi Cononi ilia rumperentur.

