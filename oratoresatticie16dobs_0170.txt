670 lN OLYMPIODORUM.

veniebat, id quod mihi etiam nunc usu venit. Quanquam enim,
Judices, litigare cum Olympiodoro affine meo (ejus enim sororem
in matrimonio habeo) non volo, magnis tamen ejus injuriis cogor.
Quod si nulla injuria lacessitus, Judices, sed per calumniam et
mendacium eum accusarem, aut controversiam meis et Olympiodori
familiaribus permittere noluissem, aut ullam aliam aequitatem de-=
trectassem‚ mihi credite, vehementer erubescerem et me hominem
esse improbum existimarem: nunc neque parvis detrimentis ab
Olympiodoro acceptis, neque sequestrum ullum fugiens, neque
etiam, Jovem Optimum Maximum testor, ultro, sed quam invitis-
simus, coactus ab isto sum hoc subire judicium. Quare vos omnes
in primis rogo, J udices, ut nostrum utroque audito, et ipsi censura
rei' suscepta nos reconciliatos dimittatis, et de utroque nostrum
bene mereamini: sin id consequi non potueritis, ut de caetero ei
qui causam meliorem habet suffragemini. Ac primum testimonia
recitabuntur, unde apparebit per me non esse factum, ut injudi-
cium veniretur, sed per istum ipsum. Recita testimonia.

TESTIMONIA.

Me igitur, Jndices, et aequas et convenientes Olympiodoro tulisse
conditiones, testificati ii sunt qui interfuerunt : quum vero ille
prorsus aequi nihil admittere voluerit, necesse est apud vos expo-
nere quibus afficiar ab Olympiodoro injuriis. Brevis autem ea erit

oratio.
2. Conon Halaeensis cognatus noster fuit, Judices. Is Conon sine

liberis decessit, cum omnino parvo tempore decubuisset, grandis
natu curn moreretur. Ego cum eum non posse evadere sentirem,
accersivi Olympiodorum‚ ut adesset unaque nobiscum curaret quae
decerent omnia: Olympiodorus igitur, Judices, ut ad me venit et
ad sororem suam, uxorem meam, una nobiseum omnia curat. Dum
vero nos hac cura occupamur, ex improviso ad me verba facit Olym-
piodorus‚ matrem quoque suam cognatam esse Cononi defuncto,
’ aequum igitur esse ut in partem veniret omniurn bonorum quae Co-
non reliquisset. Ego vero, Judices, qui scirem eum mentiri et per-
fricare frontem instituisse, quod nemo alius Cononi genere propior
esset quam ego, primum quam potui gravissime sum commotus et
indignatus ob impudentiam orationis ε deinde mecum ipse reputans,
me non tempestive irasci, respondeo, defunctum sepeliendum in
praesentia et alia justa ei persolvenda esse; quae ubi omnia curata
essent, tum inter uos velle disceptare. Ipse, Judices, concessit
haec, recte mc dicere assensus: postquam autem justis omnibus
persolutis reversi sumus, accersitis omnibus cognatis inter nos jam'

