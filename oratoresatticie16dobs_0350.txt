V.

AD HERACLEODORUM.

DEMOSTHENES HERACLEODORO S.

QUAE mihi Menecrates nunciavit, iis ego nec tribuere fidem nec
abrogare possum. Dixit enim Epitimum ab Arato et delatum et
abductum esse in carcerem, te vero causam agere ct omnium esse-
acerrimum ejus hostem. Te igitur per Jovem Hospitalem omnes-
que deos obtestor, ne quam mihi molestiam et dolorem parias.
Praeterquam enim quod Epitimi salus mihi curae est, et quod si
quid ei accideret magnum mihi ipsi malum dari videretur, tuque
ejus calamitatis auctor ei esses, puderet me etiam eorum qui con-
scii sunt, quidad omnes homines de te dixerim, confis'us me vera
loqui, re non quidem e familiaribus congressibus comperta, sed
quod te et auctoritate praeditum et eruditionem amplexum esse
videbam, eam praesertim quae in schola Platonis traditur, quae om-
nino ab avaritia et violentia caeterisque callidis aucupiis abhorret,
ad summam autem bonitatem et justitiam omnia refert: qua do-
ctrina qui eruditus est, huic, ita me dii ament, non colere simpli-
cem veritatem et in omnes esse benefico nefas esse duco. Quin
illud etiam molestissimum mihi esset: si magno benevolentiae erga
te quasi impetu concitatus, mutare sententiam ac alio in te esse
animo cogerer, quibus igitur in rebus me despectum et neglectum
esse putem, etsi non dixero, eas tamen ita se habituras putato.
Quod sinos ideo contemnis, quod nondum e principibus sumus,
cogita, te quoque olim adolescentem et ea qua nos aetate modo
sumus fuisse, ct consiliis atque actionibus tuis ad tantum fastigium
adscendisse. Id quod nobis etiam contingere poterit. Nam recta
quidem voluntas adest, cui si fortunae benignitas suffragetur, res
ipsa confici queat. Nihil autem melius collocari potest recte tri—
buto officio ; quod. et tu nobis praestare debes ε neque ab ullo vae-
corde vel abduci in deterius vel vinci velis, sed illos tute in tuam
perducito sententiam t itaque te gerito ut ne quid e pactis et con-
ventis nostris desideretur, utque Epitimus periculis erIpiatur et libe-
retur. Adero autem et ipse eo tempore, quod tu tempestivum esse
dixeris. Id igitur mihi per literas significa, vel etiam pro amicitia.
impera. Vale.

