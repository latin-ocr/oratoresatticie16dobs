722 CONTRA CONONEM.

cederetur: et horum cujusque legibus definita sunt supplicia, ne
ea cujusvis iracundia aut arbitratu judicarentur. Et haec quidem
constituta sunt legibus: at si Conon dixerit, priapi sumus nos
quidam congregati, ct amatores, et quos nobis visum est verbera-
mus et jugulamus, vos eos cum risu absolvetis? Non sane opinor.
Neque enim vestrum cuiquam ridere libuisset, si praesens affuisset,

cum traherer et exsuerer et contumeliis afficerer, et sanus egressus¹

domurn reportarem et mater mea post exsiliret, et tantus esset
apud nos clamor et luctus mulierum, perinde ac si quis obiisset,
adeo ut et vicinorum quidam ad nos mitterent, qui percontarentur
quid nobis accidisset. ..

8. Nullo certe modo, Judioes, decet cuiquam ulla de causa fa-
cultatem et licentiam dari a vobis impune pro libidine sua gras-
sandi: sin ulli venia danda est, iis, qui propter aetatem aut adole-
scentiam tale quid agunt, ea confugia reservanda sunt, atque his
ipsis non ad impunitatem, sed ad legitimae poenae mitigationem.
Qui autem quinquagenario major hominibus junioribus adest, iisque
filiis, eos autem adeo non deterret aut prohibet, ut ipse dux et
auctor et omnium vaecordissimus sit, quo iste digno sactis suis sup·
plicio afficietur? Equidem si interficiatur, nondum justas dedisse
poenas existimo. Etenim si nihil ipse commisisset, sed si, eo ad—
stante, Ctesias filius ejus ea, quae nunc fecit, designasset, eum justo
odio prosequeremini. Si enim sic educasset filios suos, ut in con«
spectu ejus committere ea praesertim, quorum nonnulla capite
sancita sunt, neque timerent neque erubescerent, quam poenam non
meruisse existimatis? Ego enim inde colligo ne istum quidem
suum coluisse patrem. Nam si eum ipse coluisset ac metuisset,
idem et ab istis sibi tribui postularet.

9. Cape legem de contumelia, et alteram de grassatoribus : istos
enim in harum utramque commisisse videbitis.

LEX.

His legibus utrisque Conon suis istis factis tenetur: nam et con-
tumeliam fecit, et vestibus spoliavit. Quas si in ulciscendis istis
usurpare noluimus, et nos homines quieti modestique videri debe-
mus, et iste aeque improbus. Quod si quid mihi accidisset, caedis
et gravissimarum poenarum esset reus. Brauroniae certe sacerdotis
patrem, qui ut in confesso fuit ipse interfectum non attigerat, sed
interfectorem cohortatus fuerat ut caederet, ejicit in exsilium senatus
ex Areopago. Merito. Si enim ii qui adsunt adeo non prohibent eos,
qui vel per ebrietatem vel ex iracundia vel alia quapiam de causa
peccare instituunt, ut ipsi etiam incitent, nulla spes salutis superest
ei qui in homines petulantes inciderit, sed tamdiu eorum ferenda
protervitas erit, dum ipsi defatigentur : id quod mihi accidit.

.—-— .--..-,- -

