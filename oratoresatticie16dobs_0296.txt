796 ORATIO AMATORIA.

formosos et bonae indolis adolescentes nostrae urbis, esse suavissi-
mum, et aequalibus ingenio magis quam forma antecellere putabat,
laudare instituit. Cum autem videret, amatoria scripta pleraque
iis quos celebrarent, ut ingenue dicam, ignominiosa potius esse
quam honorifica, id ne sibi usu veniret cavit; et, quod se animo
suo persuasum habere asserit, idern etiam scripsit, amatorem inge-
nuum neque facturum turpe quicquam neque petiturum. Quod “
igitur in oratione maxime amatorium deprehendas, id in hoc ge-
nere versatur: reliqua partim ad ipsius adolescentis commenda-
tionem pertinent, partim de liberalibus disciplinis vitaeque genere
constituendo praecipiunt. Haec autem omnia sic scripta sunt quem-
admodum in monimenta literarum referri solent. Nam ut ora-
tiones quae pronunciantur simplici et extemporali sermonis genere
texi debent3 ita quas ad posterorum pervenire memoriam velis,
poematis instar elaboratas et exquisitum in modum perpolitas esse
decet. Illas enim probabiles, has magnificas, esse oportet. Ne
vero extra causam tibi fabulas narrem, neve quid de ea sentiam
ipse commemorem, sic ausculta, ut ipsam orationem jam auditurus,
quando ipse adest, quem auditorem esse volui, Epicrates.

2. Cum viderem nonnullos eorum qui amantur et forma sunt
ornati, neutra felicitatum harum recte uti, sed ut oris decorem
laudi sibi ducere, sic ainatorum familiaritatem aversari, atque in
judicando adeo non intelligere optima quae sint, ut propter eos qui
hac re flagitiose abutuntur, illis etiam sint iniqui qui modestam
castamque consuetudinem eorum expetunt, eos ego non sibimet-
ipsis tantum male consulere, sed aliorum etiam familiaritates de-
pravare, illorumque amentiam prudentibus non esse imitandam
existimavi: praesertim si considerent, cum res ipsae nec honestae
nec flagitiosae per sese sint, sed pro ratione utentium plurimum
varient, temeritatis esse uno eodemque de utrisque modo statuere:
deinde, omnium esse absurdissimum judico, eos admirari qui plu-
rimos, et constantissimos amicos habeant, amatores autem impro-
bare, quibus solis, nec iis tamen omnibus, sed bonis et modestis
duntaxat, amasiorum animi sic conciliari solent, ac dedi ut eorum
esse proprii videantur: jam illos qui nullius talis amicitiae felicem
eventum viderunt, aut semetipsos tam incontinentes esse sciunt,
ut modestam cum familiaribus habere consuetudinem nequeant, ita
sentire fortasse nihil miri est, qui autem eodem, quo tu animo et
conditione sunt, qui nec prorsus ignorant, quantae necessitudines
per amorem absque infamia sint auctae, et superioris vitae suae tcm-
pus cum verecundia transegerunt, in eos ne suspicio quidem
cadit ullius turpitudinis. Quo magis etiam ad hanc scribendam
orationem sum incitatus, quod duas res pulcherrimas consequi me
posse animadvertebam. Nam tum bonis tuis commemorandiS,

