DE MALE GESTA LEGATIONE. 63

modestissimos Atheniensium, qui huc ingressi sunt, publici boni
causa jus dicturi, vitasque nostras spectant magis quam orationes.
Utrum enim eos censes optare, ut decem millia militum exsistant,
qui sint similes Philonis, et corporibus sic affecti, et animis ita mo-
desti: an vero tricies mille cinaedi, qualis tu es ‘3 Atque etiam Epi-
cratis tractabilitatern, fratris Philonis, loco probri commemoras. Et
quis eum unquam vidit indecore se gerentem vel interdiu, ut tu ais,
in celebritate Bacchanalium, vel noctu? Neque enim dicere potes,
eum latuisse. Neque enim ignotus fuit. ,

48. Mihi vero, Athenienses, ex Philodemi filia, Philonis et Epi-
cratis sorore, tres nati sunt liberi, una filia, et filii duo. Quos ego
cum ceteris affero, unius interrogationis ergo, et argumenti apud
judices, quo nunc utar. Rogo enim vos, Athenienses, num videar
vobis una cum patria et amicorum consuetudine et sacris, et patri-
orum monumentorum communione, hos omnium mortalium mihi
carissimos prodidisse Philippo, et pluris fecisse illius amicitiam,
quam salutem horum. Qua victus voluptate? Aut quod unquam de·
decus pecuniae causa in me suscepi? Neque enim Macedonia bonos
aut malos facit, sed suum quemque ingenium. Neque alii sumus a
legatione reversi, sed tales, quales nos ablegastis. Sed implicatus
sum in republica cum mirifico praestigiatore, et insigni praedito im-
probitate, qui nec invitus veri quicquam dicat, cum autem men-
titur, principatum orationis tenetjusjurandum‚ nec impudentes ejus
oculos vester conspectus pudefacit. Neque vero quae faeta sint
duntaxat ait, sed et diem quo facta esse ait, adjicit, et fictitium ali-
cujus nomen adjungit qui interfuerit, ut eos qui vera loquuntur imi-
tetur.

49. Sed una res nobis insontibus est praesidio, quod in istis
morum praestigiis et compositione fabularum, mentem non habet.
Nam quanta sit hominis vaecordia, simul et inscitia, ex eo aestimate,
quod ejusmodi mendacium contra me de Olynthia muliere com-
mentus est, ut inter dicendum a vobis ejiceretur. Eum enim, qui
ab ejusmodi crimine remotissimus esset, apud eos qui vitam illius
perspectam haberent, criminabatur. Videte autem quam longe
ante ad crimen istud se pararit. Est quidam frequentare nostram
urbem solitus Aristophanes Olynthius. Is cum isti a quibusdam
esset commendatus, atque illud etiam adjectum esset, dicendi esse
peritum, hominem omni obsequiorum genere demereri studuit, at·
que adducere, ut falso me apud vos testimonio opprimeret. Quod
si progressus miserabili gestu, dicere vellet, me mulieri sibi cogna-
tae et captivae insultasse, statim ei se quingentas drachmas daturum
pollicebatur, atque alias quingentas post dictum salsum testimo-
nium. Ille autem ei respondit, ut ipse narrabat, eum, quod ad ex-
silium attineret, atque inopiam qua urgeretur, nou mala, sed quum

