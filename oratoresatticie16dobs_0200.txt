700 ADVERSUS POLYCLEM.

cata ut ipse venirem, si cum triremi non liceret. Uxor porro,
quam ego facio maximi, longo tempore absente me decubuit, liberi
parvi, res familiaris obaerata: tantum autem abfuit ut agri quicquam
ferrent, ut eo anno putei etiam aqua deficerentur, quod nostis
omncs, nec olera in horto crescerent3 creditores autem, anno ex-

acto, praedium invasuri erant, nisi eis creditae pecuniae ut syngra-

phae jubebant redderentur.

17. Quae cum et nunciis et domesticorum literis cognoscerem,
quo me fuisse animo putatis, aut quantum fudisse lacrymarum,
partim praesentes difficultates reputantem, partim videre deside-
rantem liberos, uxorem, et matrem quam viventem inventurum spem
tenuem habebam? Quibus quid est homini dulcius, aut quid est cur
his orbatus quisquam velit vivere? Quanquam autem ita mecum
agebatur, non pluris tamen feci res meas-privatas, quam vestras:
sed oportere censui me nec pecuniariis sumptibus nec detrimentis
rei familiaris nec morbo uxoris et matris succumbere, ne quis cri-
minaretur me vel ordines deseruisse, vel triremem meam nulli fuisse
usui reipublicae. Pro quibus omnibus hanc avobis repeto gratiam,
ut quemadmodum ego pro meo loco atque officio me vobis obse-
quentem atque utilem praebui, sie vos quoque nunc mei rationem
habeatis, utque omniurn eorum quae dixi vobis et testimoniorum
quae produxi et decretorum memores, tum mihi affecto injuriis suc-
curratis, tum vos ipsos ulciscamini, tum quae pro isto insumpsi resti-
tuatis. Nam quis alioqui suum erga vos studium declarabit, si
neque bonis et dieto audientibus referre gratiam, neque improbis
et vestri contemptoribus poenas irrogare videamini? Legetur autem
vobis et lex, et sumptus finito praefeeturae tempore pro isto a me
facti singulatim, et navis desertores, quantum quisque nummorum
cum fugam caperent abstulerit, et quo se contulerit, ut cogno-
scatis, me neque nunc apud vos mentiri quicquam, neque etiam su-
periore tempore.

18. Ego enim sic existimo et tempus definitum legibus sine queâ€”
rela vestra obeundum: et contemptores tum vestri tum legum,
quibus obtemperare nolunt, a me apud vos injuriarum convictos
esse ulciscendos. Neque vero, mihi credite, mea causa magis quam
vestra Polyclem ulcisci studeo, neque tam superiorum temporum
trierarchos curae vobis esse velim, quam prospici futuris, ut neque
hi qui munera obeunt animos despondeant, neque successores leges
contemnant, sed ad naves abeant, cum fuerInt designati. Quae
vobis cogitanda sunt ut recte et vere de rebus omnibus judicetis.
Perquam autem e vobis quaerere velim, JudiceS, quo in me animo
futuri essetis, si, finito meo tempore istoque ad navem non veniente,
navi diutius, jubente imperatore, non praefuissent, sed discessissem.

