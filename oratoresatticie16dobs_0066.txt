566 ADVERSUS PANTAENETUM.

ptione sustulerim, et sexviri actionem non dent eorum criminum
quorum me accusat Pantaenetus, abolitum est, nec in exceptione
inest. ld vero quomodo, vos considerate: mea enim, dum legem
hane proferre possum, non quicquam interest. Neque enim noti-
onem aequi et boni atque intelligentiam in vestris animis infixam
revellere poterit.

7. Cape et metallicam legem: nam vel ex ea me ostensurum
opinor non dandam esse ei actionem, et gratiam mihi haberi potius
quam fieri calumniam oportere. Recita.

LEX.

Haec -lex perspicue definit, quibus in rebus metallicae actiones
dandae sint. Proinde lex, si qu is aliquem expulerit
quaestu *et opus facere prohibuerit, eum facit obno-
xium: ego vero istum adeo non expuli, ut quibus ab alio priva-
batur, ea restituerim eaque tradiderim, et venditor ejus rogatu sim
factus. Nae, inquit: sed si quis aliter etiam in metallis ullum da-
mnum dederit, earum quoque rerum dantur actiones. Recte sane
Pantaenete: sed ea quae sunt? Si quis succenderit, si
arma intulerit, si intra limites secuerit alienos,
haec sunt caetera, quorum utique nihil a me in vos est commissum Îµ
nisi forte reposcentes ea, quae liberaliter in te contulerant, cum
armis venire putas. Quod si ita putas, in omnes qui sua tibi com-
modant actiones tibi erunt metallicae: sed iniquum id est. Age
vero, quisquis fodinam a republica emerit, num publicis civitatis
legibus, quibus et dandum judicium est et accipiendum omnibus,
praeteritis, actione metallica reos faciet adversarios? Quid vero, si
qu1s ab aliquo mutuetur? Quid, si male audiat? si vapulet? si furti
criminetur? si primarium tributum non recipiat? si denique aliud
quippiam? Non equidem opin0r3 sed metallicas actiones esse inter
fodinarum socios, et hos qui in vicinorum fines irruperint, in summa
inter eos qui metalla tractant, e't eorum aliquid quod lege conti-
netur faciunt: in eum autem qui Pantaeneto pecuniam mutuarit,
eandemque maligne aegreque receperit, ejus rei adeo non actionem
csse metallicam, ut multum absit respondendum est. Me igitur
nullam omnino isti fecisse injuriam, neque dari legibus actionem,
haec si quis considerarit facile intelliget.

8. Cum vero criminationum suarum ne unam quidem justam
causam afferre possit, sed et falsa in accusationem inscripserit, et
de rebus transactis accuset, superiori mense, Athenienses, cum in
judicium venturus essem, facta jam sortitione judiciorum, egressus
adductisque secum iis qui una cum ipso officinam constituerant, rem
facit periniquam. Legit mihi prolixam provocationem, servum,

