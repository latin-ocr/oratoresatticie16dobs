738 CONTRA DIONYSODORUM.

decipienti, et transactiones cum reliquis creditoribus huc confe-
renti: sed ad syngrapham eum revocate, et ad ea jura quae in

syngrapha continentur.

10. Nam illud mihi amplius edocendi estis, quo iste potissimum
nititur, asserens, conservata nave, reddendum esse mutuum. Nos
quoque contendere sic esse faciendum. Lubet autem ex teipso

quaerere, utrum de nave ut perdita, an vero ut de incolumi disse-¹

ras? Nam si navis corrupta est atque interiit, quid de usuris con·
tendis, et petis ut usuras Rhodienses accipiamus? Quum nec
usuras nec sortem nos recipere conveniat. Sin incolumis est navis
et non interiit, cur nobis pecuniam non reddis, quain in syngrapha
promisisti ἲ ¹

ll. Unde igitur certissime cognoscetis, Athenienses, navem esse
conservatam? Maxime ex eo ipso quod ea in navigatione est,
neque minus tamen ex ipsis istorum verbis. Postulant enim a
nobiS ut sortem recipiamus et partem quandam usurarum, ut quae,
cum evaserit, non tamen omnem cursum absolverit. Spectate au-
tem, Athenienses, nosne, an isti syngraphae jure utantur, qui neque
in constitutum mercatum navigarunt, sed Rhodum et in AEgyptum?
Et conservata nave, non perdita, se remissionem usurarum inven-
turos sperant syngrapha violata, cum ipsi ex navigatione frumen-
taria Rhodiensi magnos quaestus fecerint, nostramque pecuniam
alterum jam annum teneant et exerceant. Novum autern et inusi-
tatum quiddam isti moliuntur. Nam quum sortem pecuniae mu-
tuae nobis, ut servata nave, restituant: usuris fraudandos censent,
tanquam perdita. Syngrapba vero non aliud dicit de usuris, aliud
de sorte mutua : sed communia jura de his utrisque sunt, et eadem
reposcendi potestas. Recita mihi denuo syngrapham.

SYNGRAPHA.

Athenis in AEgyptum, et ex AEgypto Athenas-
Auditis, Athenienses, A t h e nis, inquit, i n AE gy p t u m, e t e x
AEgypto A thenas. Dic reliqua.

SYNGRAPHA‘.

Incolumi reversa nave in Piraeeum.

Judices, facilis omnino ratio vobis est hujus causae dijudicandae3
neque multis verbis est opus. Navem enim fuisse conservatam et

esse incolumem, etiam isti ipsi confitentur: alioqui neque sortem

redderent nec usurarum partem ullam. Ac non perducta est in
Piraeeum. Eo ipso nos creditores injuriam dicimus fieri nobis, et
vos accusamus, quod in constitutum mercatum non appulerit. Dio-
nysodorus autem se peccare negat propter hoc ipsum: neque enim

