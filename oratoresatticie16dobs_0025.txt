ADVERSUS APATURlUM. 525⁴

accidit in Chersoneso, collapsis aedibus, et uxor ejus et liberi per-
ierunt. Qua ipse calamitate audita, nave conscensa hinc abiit:
Aristocles autem, cum Parmeno testibus adhibitis vetuisset ne con-
tra se absque coarbitris pronunciaret, homine propter calamitatem
hinc profecto, absentem condemnavit. Ac ego quidem et Phocritus
in eadem pactione scripti, quoniam iste contenderat non esse sibi
nos arbitros, abstinuimus arbitrio: ille autem, cum non modo non
concessum, sed interdictum etiam ei esset,·nihilominus sententiam
tulit. Id quod neque vestrum, neque reliquorum Atheniensium
facere quisquam auderet. Quae igitur in abolitione tabularum et
in sententia arbitrii Apaturius et arbiter ille designarunt, is cui
faeta est injuria, si quando redierit incolumis, ulciscetur: postquam
autem eo processit impudentiae Apaturius, ut et me in jus vocet,
ac criminetur me, quanti damnaretur Parmeno, soluturum rece-
pisse, et me sponsorem in tabulis inscriptum esse aiat, ita uti decet
tale refutare crimen, primum vobis adducam testes, non me pro
Parmenonte spopondisse, sed Archippum Myrrhinusium‚ post
etiam 'argumentis me defendam, Judices.

7. Jam primum omnium ipsum mihi tempus ementitum esse
crimen testatur. Compromissum enim ab isto et Parmenonte
anno abhinc tertio factum est, et cognitio Aristoclis: sortitiones
autem judiciorum mercatoribus semestres sunt a Sextili usque ad
Martium, ut jus suum statim adepti navigent. Quod si ego revera
sponsor fui Parmenonfis, cur primum non statim, facta cognitione,
sponsum exigebat? Nec enim scilicet hoc dicere potest, se pro-
pter amicitiam nostram molestum esse mihi noluisse: ego enim
mille drachmas Parmenontis odiose ab eo exegeram, et cum navem
protraheret, clam se subducturus et debito mensario fraudaturus, a
me prohibitus fuerat. Proinde, si ego pro Parmenonte fidem meam
obstrinxissem, non tertio anno demum, sed tum statim me de spon-
sione appellasset. At abundabat opibus credo, ut ei etiam post me
convenire liceret, tum vero navigando erat occupatus? Imo pro-
pter inopiam et bonis suis cesserat, et navem vendiderat. Ac ut
maxime impedimenti aliquid ei objectum sit quo minus tum statim
in jus me vocaret, quamobrem anno superiore hic versatus, nedum
in jus vocare, sed nec appellare me ausus fuit? Atqui conveniebat,
si et Parmeno judicio victus· ei debebat, et ego spoponderam, eum
ad me testibus adhibitis accedere sponsumque postulare, si non
abhinc tertio, superiore saltem anno: ac, si praestitissem, auferre,
sin minus, judicio experiri. In talibus enim causis omnes postulare
prius, quam in foro contendere, consueverunt. Nemo autem est
qui testaturus sit se affuisse, cum iste vel superiore anuo vel tertio
abhinc aut diem mihi dixerit, aut ullum apud me verbum fecerit,

