568 ADVERSUS PANTAENETUM.

neque Evergum ut injurios detulit: sed in judicio talia cum pro-
posuisset, duobus talentis mulctavit. Erat nimirum praescienti
crimen, cujus accusaretur, veritate et aequitate ostensa legibus
facile absolvi: sed in actione metallica, et in iis rebus de quibus ne
accusaretur nihil metuebat, difficile erat calumniam e vestigio pro-
pulsare. Iracundia autem judicum ab isto deceptorum, qua de re i
suffragia illis serenda erant, ejus illum condemnavit. Qui igitur
illos decepit judices, eumne dubitaturum vos decipere putatis? aut
causa fretum ingressum esse, ac non eloquentia et suae factionis
testibuS, impuro et exsecrando Procle magno illo, et Stratocle
omnium hominum et disertissimo et improbissimo, et impudentia
sua qui nihil cunctetur aut erubescat plorare ac lamentari? Atqui
tantum abest ut sis aliqua misericordia dignus, ut propter fraudes
et facinora sis omnium hominurn odiosissimus: qui minas centum
et quinque cum deberes, easque reddere non posses, eos qui te
juverunt et in causa fuerunt ut fidem servares iis qui tecum ab
initio contraxerant, praeterquam quod in ipso contractu violas,
etiarn ignominia notare studes. Caeteros quidem debitores videmus
fortunis cedere: ei vero qui pecuniam tibi credidit, hoc accidit, et
qui talentum mutuavit, duobus per calumniam est mulctatus. Ego
vero, qui quadraginta quinque minas mutuavi, in hoc judicio duo—
rum talentum periculo causam dico ι et, ad quae nunquam plus cen-
tum minis mutuari potuisti, quae tribus talentis, universa vendidisti
et bis mille drachmis, in iis quatuor talentum scilicet injuria es af-
fectus a quodam, eoque, si diis placet, servo me0. Quis vero suis
rebus civis servo cederet? quisve diceret earum rerum, quarum
ipse damnavit Evergum, etiam famulum meum rationem reddere
oportere? Sed his omissis, iste ipse talibus criminibus eum libe-
ravit omnibus. Neque enim id nune dicendum erat, neque in pro-
vocatione scribendum in qua quaestionem habere studebat: sed,
illi dictato judicio, me dominum persequi conveniebat. Nune et
mihi litem intendit, et illum accusat; quae legibus interdicta sunt.
Quis enim unquam actione contra dominum instituta, servum, tan-
quam suijuris hominem, reum egerit?

10. Quod si quis eum interrogarit, quae tibi causa est contra
Nicobulum? Oderunt, inquit, Athenienses, foeneratores: Nico-
bulus autem invidiosus est, et celeriter ambulat, et magnum sonat,
et baculum gerit; ea vero, inquit, a me sunt omnia. Haec dicere
non erubescit, neque eos qui audiunt intelligere putat, calumnia-
toris esse istam cogitationem, non ejus cui facta sit injuria. Ego
vero injurium qui mutuet puto esse neminem: et tamen quosdam
merito vobis invisos esse, qui artem ex ea re fecerunt, apud quos
nec veniae nec ulli rei locus est, qui animos in hoc unurn intentos
habent, ut plus accipiant quarn dederunt. Cum enim saepe mu-

