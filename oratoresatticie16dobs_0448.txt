96 IN CTESIPHONTEM.

Atqui is nuper ausus est dicere, Philippum idcirco in nostram re-
gionem non invasisse, quod sacra ei haud pulcre cessissent. Quo
igitur supplicio dignus es, o Graeciae clades? Si enim ipse victor in
eorum qui victi erant fines non invasit, quod sacra ei non pulcre
cessissent, tu autem nescius quid esset omnino futurum, priusquam
litasses milites emisisti, utrum oportuit te propter clades civitatis
corona donari, an ejici atque exterminari?

43. Nam quid insperati, quid inexspectati nostra aetate non
evenit ! Non enim vitam nos humanam viximus, sed ut incredibilia
de nobis loquantur posteri in lucem editi sumus. Non Persarum
rex, qui Athona perfodit Hellespontumque junxit, qui terram et
aquarn Graecos postulavit, qui se in literis ausus est mortalium om-
nium ab ortu solis usque ad occasum dominum appellare, jam non
de dominatu in alios, sed de sui corporis salute dimicat? At eosdem
cernimus et hac gloria et belli adversus Persam principatu digna-
tos, qui templum Delphicumliberarunt. Thebae vero, Thebae, urbs
vicina, uno die ex media Graecia funditus abrepta est, ac ni fallor
jure, quippe quae nullum rectum consilium de summa rerum agita-
verat, verumtamen non humane sed divino quodam impulsu in
hanc fatuitatem et amentiam fuerat protrusa. Jam Lacedaemonii
miserrimi, qui leviter tantum et initio rebus illis cum templum
diriperetur se immiscuerant, qui sibi Graeciae principatum quondam
arrogabant, nunc ut Macedonibus dent obsides suaeque calamitatis
indicium haud obscurum edant ad Alexandrum legationem sunt
missuri, poenas ipsi cum sua patria, quascunque illi visum fuerit,
daturi, denique et victoris et injuria lacessitijudicio et moderationi
sese tradituri. Civitas vero nostra, commune Graecorum perfugium,
ad quam legationes olim ex singulis Graeciae civitatibus ventitabant,
salutem omnes a vobis paraturae, jam non de Graecorum im-
perio dimicat, sed de patrio ipsius solo. Et haee omnia nobis acci-
derunt mala, ex quo Demosthenes ad remp. accessit. Praeclare
sane de hujusmodi viris cecinit poeta Hesiodus. Dicit enim alic-
ubi, populos erudiens, et civitatibus consulens ne improbos ora-
tores admittant-â€”atqui carmina ipsa vobis recitabo. In hunc enirn
finem arbitror nos dum pueri sumus poetarum sententias perdiscere,
ut iis aetate jam adulta utamur.

Saepe viri gens tota luit scelus unius atrox,
Demens qui peccat, qui res molitur iniquas-
Jupiter hos contra summo demittit Olympo
Omne mali genus exitii, pestemque famemque:
Vel aciem immanem perimit, vel moeuia sternit,
Vel rapidis naves jactatas obruit undis.

Quod si detractis undique poetae numeris, sententias perpendatis,
puto vobis non Hesiodi carmen, sed oraculum de publica Demo-

