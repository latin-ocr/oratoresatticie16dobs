ADVERSUS APATURIUM. 523

audita, te istum qui talia moliretur hominem summe nefarium esse
duxi; et viam quaesivi, qua et ego mensaria sponsione liberarer, et
hospes ea quae per me isti mutuarat non amitteret. Constitutis ergo
navis custodibus, mensae sponsoribus negotium exposui, pignusque
tradidi, ac decen] minas hospitem habere in nave dixi. His factis,
mancipia sponsione obstrinxi, ut, si quid deesset, per ea comple.
retur. Ita eg0, deprehensis istius injuriis, mihi et hospiti consului:
at iste perinde ac si acciperet, non faceret, injuriam, me incusabat,
rogitans an non mihi satis esset sponsione ad mensariurn exsolvi,
nisi et pro pecunia Parmenontis navem et mancipia sponsione ob-
stringerem, et propter hominem exsulem suas susciperem inimi-
citias? Ego vero eum qui mihi credidisset eo minus me desertu-
rum asserebam, quod et exsuli et¹calamitoso fieret per eum injuria.
Postquam autem nihil praetermisi et omnes istius inimicitias et odia
provocavi, vix redegi argentum, nave quadraginta minis vendita ;
quanti erat oppignerata. Redditis igitur triginta minis ad mensam
et decem minis Parmenonti coram multis testibus, et tabulas sustu-
limus secundum quas credita erat pecunia, et mutua commercia
renunciavimus, et invicem missos fecimus, ita uti neque isti mecum,
neque mihi cum isto negotii quicquam esset. Ac ut vera me dicere
intelligatis, audite testimonia.

TESTIMONIA.

4. Jam posthaec nihil mihi cum isto rei vel magnae vel parvae
fuit: Parmeno autem istum accusabat tum verberum, quibus ab
eo, dum mancipia quae ablegabantur corriperet, affectus esset, tum
impeditae ab eo quam in Siciliam instituisset navigationis. Instante
autem judicio, defert Parmeno jusjurandum isti de quibusdam
criminibus: id iste accipit, pactus insuper etiam pecuniam, nisi
jusjurandum illud dedisset. Ac ut me vera dicere constet, cape
mihi testimonium.

TESTIMONIUM.

Accepto igitur jurejurando, haud ignarus multos sibi si pejerasset
fore conscios, ad. jurandum praesto non fuit: sed tanquam judicio
soluturus jusjurandum, Parmenonti diem dicit. Instante autem
eis judicio, adducti ab iis qui aderant, ad compromissum veni-
unt: et pactione conscripta, unum arbitrum Phocritum, civem suum
communiter deligunt, cui unum uterque attribuit, iste Aristoclem
OEensem, Parmeno me. Itaque inter se paciscuntur, quae nos tres
de communi sententia constituissemus, ea se tata habituros: sin
minus, quoe duo decrevissent, ea necessario fore servanda.. Hac

