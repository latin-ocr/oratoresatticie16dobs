540 ADVERSUS LACRlTUM.

vlus acciderit, in qua vehentur merces, pignora salva sint: quae superfuerint com-
munia sunto oreditoribus: et in his rebus nihil plus valeat hac syngrapha.

TESTES.

Phormio Piraeensis, Cephisodotus Boeotius, Heliodorus Pitthensis.

Recita etiam testimonia.

TESTIMONIA.

Archenomides F. Archedamantis Anagyrasius testatur tabulas apud se deposuisse
Androclem Sphetlium, Naucratem Cary-stium, Artemonem Apollodorum Phaselitas,

et syngrapham adhuc sitam esse apud se.

Recita eorum etiam qui interfuerunt testimonium.

TESTIMONIUM.

Theodotus municep& Charinus Epieharas Leuconensis, Phormio F.Ce1›hisophm=tis
Piraeensis, Cephisodotus Boeotius, testantur se affuisse, cum mutuaret Androcles
Apollodoro et Artemoni argenti ter inille drachmas, scireque se eos tabulas apud
¹ Archenomidem Anagyrasium deposuisse.

3. Ex hac syngrapha, Judices, mutuavi pecuniam Artemoni
istius fratri, jubente isto et recipiente omnia quae aequa essent mihi
praestanda esse ex syngrapha qua mutuaram‚ isto ipso scriptore et
obsignatore cum scripta esset. Nam fratres ejus juniores adhuc
erant, admodum adolescentuli: iste vero Lacritus Phaselita‚·rnagna
res, Isocratis discipulus, is erat qui administraret omnia. Et me sibi
fidem habere jubebat: se enim mihi praestiturum aequa omnia et
Athenas commoraturum, et fratrem suum Artemonem navigaturum
accepta illa pecunia. At tum quidem, Judices, cum a nobis pecu-
niam auferre studeret, et fratrem esse se profitebatur Artemonis et
socium et verba mirum in modurn diserta fundebat: cum primum
autem argentum nactus est, id quidem et partiti sunt et in quos
libuit usus distribuerunt, sed ex nautica syngrapha, qua pecuniam
acceperant, neque parvum neque magnum quicquam praestiterunt,
ut res ipsa indicavit. Lacritus vero eorum omnium interpres fuit.
Singulatim autem ostendam nihil eorum quae syngraphae inscripta
sunt rite eos praestitisse.

4. Primum enim scriptum est, mutuari eum anobis ad vini cados
ter mille triginta minas, quasi pignus haberent aliarum triginta
minarum, ut justum vini pretium ad argenti talentum redigeretur,
cum impensis quae ad vini curationem requirebantur: eae vero ter
mille amphorae vehendae erant in Pontum navigio viginti-remorum,
quae Hyblesii navicularii esset. Haec, Judices, in syngrapha quam
vos audivistis scripta sunt: at isti pro ter mille amphoris nec quin-
gentas in navem imposuerunt, et, cum vinum decuisset emptum
quantum convenerat, ipsi pecunia suo arbitratu sunt usi, 'terque

