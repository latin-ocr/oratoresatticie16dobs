682 ADVERSUS TIMOTHEUM.

nec testimonium dixit neque secundum legem ejuravit. Et postulo
ut adscendat et juratus coram vobis dicat, primum, an in Calauria
Timotheo mille drachmas mutuarit: deinde, an Philippus easdem
hic a patre meo receperit. Atque adeo parum abfuit, quin iste ipse
apud arbitrum confiteretur reddidisse patrem meum Philippo mille
drachmas. Sed eas tamen non sibi mutuo fuisse datas aiebat, sed
Boeotio navarcho, qui pro iis aes oppignerasset. In quo eum non*
dixisse verum, sed curn ipse mutuatus sit fraudare, ego vos docebo,
ubi et reliquum aes alienum singulatim vobis exposuero.

5. Nam cum Alcetas et Iason ad istum Septembri mense, Astio
praetore, ad judicium illud ei patrocinaturi venissent et in ejus aedes
in Piraeeo quae sunt in Equidomitorio sub crepusculum fere diver-
tissent, neque ipse eos excipere pro dignitate posset, misso ad pa-
trem meum AEschrione pedissequo suo, petere jussit stragula, ve-
stem, phialas argenteas duas, et minam argenti mutuam. Pater vero
meus cum ex AEschrione, ejus famulo, audisset, et qui venissent,
et quem ad usum peterentur, et qua de causa illi venissent, accom-
modat, et minam argenti quam petebat mutuat. Post crimine libe-
ratus magna jam pecuniae inopia laborabat, cum ad domesticos
usus tum ad publica tributa. Quod quia pater meus videbat, non
statim ab ipso repetere argentum audebat: neque enim vel istum
si rem haberet fraudaturum, vel si non haberet, se ab eo redactu-
rum, putabat. Posteaquam autem Alcetas et Iason recesserant,
stragula quidem et vestes retulit AEschrion, istius pedissequus:
phialas duas non retulit, quas tum petierat, cum et stragula, et
minam argenti mutuatus esset, Alceta atque Iasone apud ipsum ¹
diversantibus.

6. Profecturus porro ad regem Persarum, cum perfecisset ut
abire sibi liceret, eique exercitum ducturus in bello AEgyptiaco, ut
ne rationes reddere cogeretur hic neve de gesto hic imperio accu-
saretur, patrem meum ad paralium accersitum, cum ob prius in se
collata beneficia collaudabat et rogabat, commendato Philonda‚ viro
genere Megarensi‚ inquilino Atheniensi, isti autem fideli et eo tem-
pore inservienti, si venisset e Macedonia Philondas—quem iste
patri meo commendabat—advectis lignis quae data sibi ab Amynta
essent, ut naulum lignorum suppeditaret, et ea ligna ad aedes suas
in Piraeeo vehi pateretur: sua enirn esse ligna. Unaque cumpe-
titione orationem habebat, cum qua facta ejus nunc haud consen-
tiunt. Aiebat enim, tametsi non impetrata ferret quae peteret, se
non aegre laturum, ut alius faceret impos voti factus: sed pro iis
quae sibi petenti concessisset, si quando posset, gratiam relaturum.
Ea oratione pater delectatus, et istum laudavit, quod acceptorum
beneficiorum meminisset, et quicquid petiisset facturum se promisit.
Post haec solvit iste ad duces regis profecturus ε Philondas autem,

