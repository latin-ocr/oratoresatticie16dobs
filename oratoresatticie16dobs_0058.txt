§.w
m
ΓΙ)

PRO PHORMIONE.

TESTIMONIA.

Lege etiam quae publice hic in civitatem contulerit.

TESTIMONIA.

20. Phormio igitur, Athenienses, tot et tantis in rempub. multos-
que vestrum collatis beneficiis, nemine vel publice vel privatim laeso,
nec injurius in Apollodorum, precatur supplicatque et postulat se
conservari, et nos ejus familiares eadem precamur a vobis: illud
vero vobis audiendum est. Lectum est, Athenienses, hunc tantam
pecuniam suppeditasse vobis, quantam nec ipse, nec quisquam
alius possidet. Fides tamen Phormioni apud notos est et tantae et
multo majoris pecuniae, per quam et ipse sibi prodest et vobis. Quae
ne projeceritis, neque ab impuro isto homine everti patiamini, neque
foedo exemplo sancite, licere petulantibus hominibus et calumni-
atoribus opes eorum qui rem faciunt et moderate vitam instituunt
a vobis impetrare. Longe enim praestat vobisque utilius es't eas
penes hunc esse. Videtis enim ipsi et auditis e testibus, qualem
se erga supplices praebeat; quorum nihil augendae pecuniae studio
fecit, sed humanitate et animi facilitate.

21. Non decet igitur, Athenienses, talem virum isti praedae esse,
ac tum demum vos ejus misereri cum ea misericordia nihil ei prod-
erit, nunc miseremini dum ejus salus in vestra manu est: neque
enim ego ullum tempus esse video, quo quis ei commodius opitu-
letur. Verba autem multa, quibus Apollodorus utetur, nugas esse
et calumnias putatote 3 jubete potius eum vobis demonstrare, aut,
non ita mandasse patrem ejus, aut, esse aliam quampiam locatio·
nem praeter eam quam nos ostendimus, aut, se non transegisse
subducta ratione omnia illa crimina quae cognovit et socer et affinis
ejus isto ipso concedente, aut, licere legibus res ita et actas revo-
care in judicium, tale igitur aliquid ostendat: quae cum non suppe-
tent, si crimina et maledicta ingeret et tergiversabitur, ne ei paru-
eritis, neque vos clamor ejus et impudentia decipiat, sed cavete
eaque memineritis quae e nobis audivistis, Quae si feceritis, cum
officio religiosorum judicum fungemini, tum hunc jure conserva-
bitis, dignum incolumitate, Jovem optimum maximum testor et
deos universos. Cape legem, et testimonia haec, eisque recita.

LEX. TESTIMONIA.

Nescio plura dicere quorsum attineat: puto enim vos nihil igno-
rare eorum quae diximus. Exime aquam.

