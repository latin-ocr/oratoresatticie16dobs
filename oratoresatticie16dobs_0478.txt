124 AESCHINIS

ΙΙ. AD CTESIPHONTEM.

Scripsit nobis Nicostratus, avunculus noster, te cum sibi non me⁴
diocriter insultare, tum mihi exprobrare quam propter te accepi ca-
lamitatem. Ego vero miror quid tibi acciderit, ut nobiscum domo
egressis, tam multa colloquereris, ut crederem, te nihil eorum quae
dixisses, simulasse, intuens primum calamitatem meam, quam non
incredibile putabam inimicis etiam esse miserabilem, deinde vultum
tuum tristem, et pene lacrymabundum (itaque necessariorum no-
strorum quibusdam mandavi, si qua re egerent, ut te accederent,
eosque quidvis impetraturos esse promisi eis, atque ipse etiam saepe
ad te scripsi, iis de rebus quas Athenis consequi cupiebam), nunc
vero nobis, qui tibi jam impedimento non sumus, qui nec tibi nec
cuiquam Atheniensium obturbamus, insultas, nulla vel fortunae vel
ullius humanitatis habita ratione, atque post victoriam certamen
renovas contra nOS, qui et patria excidimus et dignitate privati
sumus, et civitate et civibus et amicis. Ac quae in me absentem
convicia dicis, ea probabile est tibi quidem aliquid et invidiae et
, odii paritura (non secus ac si mortuum aliquem insectareris) in
urbe adeo leni et humana : ego vero propterea nihilo deterior ‘exi-
stimabor, qui absens a te male audiam. Calamitosior quidem et mi-
serabilior haberi queam: ut, qui olim nihilo vobis inferior fuerim,
nunc autem nullam pro me vocem edere, ac ne audire quidem
possim convicia. Jam senem moderatum exagitare, qui nullam ul-
tionis spem habet, ut qui spem omnem in vobis ipsis adhuc habeat,
qui eum ne ipsi quidem amplius conservare possitis, nonne turpe
est? Ne feceris, obsecro te, ne feceris Ctesipho, neque si maxime
nobis molestus esse studes, neque ullis malis nostris satiatus es,
isto piaculo te liberosque tuos obstrinxeris: quos ea spe alis, ut
senectutis tuae imbecillitas in eorum praesidio conquiescat. Me-
mento potius, ne AEschinem quidem huc se redactum iri unquam

putasse, nec multos alios, qui majorem etiam in sua patria auctori-
tatem habuerunt, et splendore me ac te superarunt.

ΙΙΙ.

Omnes alii qui per injuriam exsulant, aut-reditum a civibus precan-
tur, aut frustrati eo, patriae maledicunt, ut quae inique secum egerit:
ego vero postquam in calamitatem actis in republica meis indignam
incidi, et dum alios accuso, ipse sum condemnatus, moleste fero
equidem, uti par est, sed nihil prorsus succenseo. Neque enim
adeo vaecors ego sum, ut, ex qua urbe Themistocles, qui Graeciae
libertatem asseruit, pulsus est, atque ubi Miltiades, ob exiguum de-
bitum senex in carcere mortuus est: ei urbi, AEschines Atrometi

