EPISTOLAE. 127

incideris, atque ille in nos aliquid dixerit, operam dato ut taceas,
si potes, et rideas. Verum ille quidem satis graves poenas dat, ut
qui et risu et odio omnium dignus habeatur. Tu vero, nisi mare pe-
nitus extrimescis, ad nos aliquando venito, factaque nobis tui vi-
dendi copia, domum revertitor.

VI.

Aristo, qui has tibi literas reddit, primus nos Rhodi excepit. Pro-
fectus autem est Athenas ob negotium senis cujusdam affinis sui,
pecuniam redacturus a Charmola mensario. Eum igitur humaniter
excipias velim. Est autem minime delicatus, et nobis dignus. Cui
ceteris etiam in rebus operam navabis: ut intelligat, se hominem
excepisse, amicis non plane destitutum, sed Athenis nomen adhuc
aliquod, et memoriam AEschinis exstare.

VII. SENATUI POPULOQUE.

Audivi quae Melanopus apud vos dixerit, vestramque probavi hu-
manitatem: Melanopo autem me non modo reversum ad vos di-
gnam aeta ejus vita gratiam relaturum arbitror, sed quamvis patria
carens adhuc, tamen ut par sim fortassis, operam dabo. Nam ego,
Melanope, secundum leges hac me calamitate esse usum fateor:
accidisse mihi tamen hoc leges defendenti, atque id agenti, ne quis
contra eas corona donaretur. Adversus igitur in gerenda republica
casus communes mihi est cum Themistocle, et Aristide, et multis
aliis, quorum summus in urbe splendor fuit: illud autern quod jam
mater tua tibi praeest, quinon ita pridem inter sexviros fuisti, et
pater tuus ter in carcerem conjectus est, tu autem bis mille dra-
chmis venundatus, florem aetatis tuae una cum Timarchi gregalibus
adolescentibus prostituisti, haec tibi non jam esse communia cum
Themistocle, et Aristide justo existimo. Sed cum vobis aliquando
visum fuerit, denuo coram cum Melanopo agam: nunc autem
vobis de benevolentia, quam absenti mihi praestitistis, cum obtur-
baretis, et audire nolletis eos, qui nobis maledicebant, magnam
habeo gratiam. AEquius tamen et melius fuerit, me ipsum sinere
respondere conviciatoribus, iis decretis, quae saepe multis jam de-
crevistis, qui maxima in vos peccata commiserunt: sin minus, se-
cundo loco vos oratos volo, ut potius maledicos nostros audiatis,
quam gratificandi specie conviciatoribus non audiendis, gravioris
injuriae faciatis suspicionem, quam quae dici verecunde possit.

VIII.

Tu quidem hactenus non provenisti ad nos, sed moi-bos, et judicia,

