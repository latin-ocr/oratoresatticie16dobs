536 ADVERSUS PHORMIONEM.

ensium sorum ingredimur, nulla jam nobis actio conveniet. Ego
vero cum animo meo reputo, quidnam in exceptionem inscripturus
fuerit, si Theodotus de causa pronunciasset, cum nunc, postquam
decrevit Theodotus in judicium nobis esse veniendum, convenire
nobis actionem apud vos neget, ad quos ille nobis esse abeundum
pronunciavit. Iniquissime certe mecum ageretur, cum leges oon-
tractuum qui Athenis fiunt actiones dari apud sexviros jubeant; si
vos actionem negaretis, qui juraveritis vos secundum leges judica-
turos. Ac mutuo datae a nobis pecuniae et pactio et iste ipse testis
est: redditae autem nemo testis est praeter Lampidem injuriae so-
cium. Ac iste quidem ad illum solum redditionem refert: ego
vero et ad Lampidem ipsum et ad eos qui audierunt eum negan-
tem se 'recepisse aurum. Isti licet meos testes accusare, si eos
vera loqui negat: ego ,vero quid curn illius testibus agam non ha-
beo, qui se'scire dicunt testatum esse Lampidem se recepisse
aurum. Nam si testimonium Lampidis hic proferretur, ipsi fortassis
aequum esse dicerent ut in eum agerem. nunc neque id testimo—
* nium habeo, et iste se indemnem esse putat, nullo firmo pignore
relicto· eorum quae vos decernere postulat.

16. Quid vero fieri queat absurdius quam vos, cum ipse Phormio
se mutuatum esse fateatur, sed reddidisse dicat, id quod iste ipse
confitetur facere irritum, id vero quod in controversia est ratum
esse decernere? Cum Lampis, quo iste fretus est, testimonium
dicat, qui ab initio se recepisse aurum negavit: vos si decernetis
id eum recepisse, non futuri estis testes negotii? Iis quae vere
dixit, non utemini pro argumento : quae vero commentus est dein-
ceps, postquam corruptus fuit, ea credibiliora esse existimabitis?
Atqui multo justius est, Athenienses, ex his quae ab initio dicta sunt
conjecturam capere potius quam ex iis quae postea concinnata fue-
runt: nam ea non edoctus, sed veritatis studio dicebat, haec poste-
riora per mendacium et ad suam utilitatem. Recordamini quaeso,
Athenienses, nec ipsum Lampidem negasse, quin dixerit, se aurum
non recepisse: sed confessum esse quidem se id dixisse, commen-
tum autem tum dixisse cum non apud se esset. Absurdum pro·
fecto erit, si ejus testimonium, quatenus fraudatoribus commodo
est, ut verum audietur, quatenus vero a fraudatis facit fidem apud
vos nullam inveniet. Nequaquam, J udices.

17. Nam vos iidem estis, qui eum, qui e mercatu magnam pecu·-
niam ultra eam quam ab aliis acceperat mutuatus pignora credito-
ribus' non exhibuerat, capite condemnaveritis, delatum apud popu-
lum, eumque civem vestrum et patris imperatorii filium. - Putabatis
enim ab eo genere hominum non solum eos qui in illos incidissent,
sed mercatum quoque vestrum laedi. Merito. Quaestus enim et

