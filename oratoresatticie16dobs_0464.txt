110 ΙΝ CTESIPHONTEM.

leges vobis de praeconiis percurri, quibus diserte interdictum est,
nequis a populo corona donatus extra concionem praedicetur: ora·
tor vero qui est reus non leges tantum transgressus est, sed et tem-
pus et locuni praedicationis commutavit, siquidem non in concione
sed in theatro, non Atheniensibus in concionem congregatis sed
tragoedis in scenam jam prodituris, praeconium fieri decerneret.
His expositis, pauca de privatis dixi, magnam autern partem in pu-
blicis ipsius criminibus oratio inea versata est.

70. Sic igitur et a Demosthene postuletis ut defensionem insti-
tuat, primo ad legem de iis qui rationibus reddendis sunt obnoxii,
deinde ad legem de praeconiis respondeat, tertio loco ad iliud quod
maximum dico, non csse dignum eum corona. Quod si vos oret,
ut de ordine dicendi suo se arbitrio uti concedatis, pollicitus se sub
finem ,defensionis crimen de decreto contra leges facto soluturum,
nequaquam concedite, neque vos fugiat callidam hanc esse technam .
ad eluctandum judicium : nunquam enim postea ad crimen decreti
contra leges facti respondebit, sed, cum nihil habeat quod juste
possit dicere, aliarum rerum injectione in oblivionem accusationis
vos adducere cogitat. Quemadmodum igitur in certaminibus gy-
mnicis videtis pugiles inter se de statu decertare, sic et vos eum eo
totum diem pro civitate et de dicendi ordine depugnate, neque eum
sinite extra crimen violatae legis per ambages evadere, sed audiendo
illi immorantes atque insidentes intra causae ipsius limites hominem
coercete, verborumque ejus diverticula et anfractus observate.

71. Quae autem vobis eventura sint, nisi hoc modo Demosthenem
audiatis, aequum est ut praedicem. Introducet enim Ctesiphon prae-
stigiatorem illum et crumenarum sectorem et' reipublicae carnificem.
Hic et facilius plorat quam alii rident, et mortalium omnium est ad
pejerandum promptissimus: neque vero mirabor, si subita muta-
tione facta in eos qui soris circumsistunt maledicta congeret, dicetque
homines paucorum potentiae studiosos, ab ipsa etiam veritate dis-
cretos et dinumeratos, ad accusatoris suggestum, populares autem
ad rei subsellia, convenisse. Haec igitur cum dicet, id ei contra se-
ditiosas has orationes opponite, si tui similes fuissent, De-
mosthenes, qui populum exsulantem a Phyla redu-
xerunt, nunquam hic popularis status fuisset con-
stitutus. Nunc illi post gravissimas clades rempu—
blicam conservarunt, pulcherrimo ilIo et ab huma-
nitate disciplinaque profecto verbo usurpato, NE Qms
INJURIARUM REMIMSCERETUR, at tu vulnera nobis re-
fricas, majorque tibi quotidianarum orationum cura
est quam publicae salutis. ι

72. Cum autem horno in perjuriis versatus ad fidem jurejurando
faciendam confugerit, illud eum commonete, viro, qui et saepe pe-

