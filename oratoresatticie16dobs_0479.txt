EPISTOLAE. 125

filius exsulans succensendum esse arbitretur, si quid sibi Athenis
usitatum acciderit. Imo potins ego hocjure praeclarum duco, me
cum illis apud posteros in ignominia esse, et dignum habitum, qui
similem cum eis fortunam experirer.

IV.

‚Posteaquam percontari tibi libet de Cleocrate‚ quis sit Cleocrates‚
audi. Desines enim gratis inquirere: neque abibis, priusquam
longam audieris narrationem. Nam genere quidem inter omnes
Graeciae viros non est obscurissimo: si de Ariphrone, qui est a
Demageto oriundus, perconteris, quem magnus etiam extollit Pin-
darus. Sed vide ne ridiculus fias, si quaeras, quis sit Pindarus.
Nam id scriptum te arbitror aliquando una mecum apud Mantiam
literatorem didicisse z et si nihil jam Mantianae doctrinae meministi,
in concionibus certe Melanippum subinde dicentem audis, BEATAE
ET CELEBRES GRAECIAE PROPUGNACULUM ATHENAE, atque ad—
dentem, Pindari esse hoc carmen: ob quod factum a Thebanis
mulctatus fuerit: majores autem nostros duplam ei reddidisse
mulctam, praeterquam quod eum aerea statua ornarint: quae quidem
etiam usque ad nostram aetatem ante regiam porticum fuit: Pin·
darus cum veste et lyra sedens, diadema gerens, et in genubus corn-
plicatum libellum habens. Is igitur Pindarus Demagetum illum ce-
lebrat, ad quem refertur Cleocratis genus. Mentionem facit etiam
idem Pindarus Diagoriorum, et aniculae, quam maternum ejus
genus attingit. Quod nisi compertum haberem, te poetarum esse
contemptorem, et circumforanea ista studia, quae nos perdiderunt,
magis complecti, satis esse putassem, te admonere tantum Diago-
riorum, recitatis P1ndari versibus : nunc scio nos frustra tibi lyram
illam recitaturos. Itaque necessarium mihi videtur, eam tibi rem
narrare. Est enim audire operae pretium, tametsi nihil ad Cleo-
cratem attineat. Memoriae proditum est, senem olim mulierem
Olympiae in stadium progressam, et viris adstitisse, et spectasse cer-
tamina. Cum autem Graecorum judices eam appellassent, cur ausa
esset in stadium progredi? Respondisse: cui vero alteri mulieri deus
hanc gloriae praerogativam dedit? Nam ego et patrem habeo, et
tres fratres, qui Olympia vicerunt, et filium ad Olympia duco.
Hujus igitur anus, et hujus stirpis germen est Cleocrates: idque
ex omnibus potius quam ex ipso cognosces. Ac plura dicere nolo:
ne non solum indicare tibi, quod voluisti, quisnam sit Cleocrates,
sed et laudationem ejus instituisse, videar, ut Thrasymachus ho-
spitis sui, et hanc ei referre gratiam pro splendido convivio. Illud
tantum dico, si anus illa hunc Cleocratcm novisset. magis eo fuisse
gloriaturam, quam quinque. illis Olympiae victoribus.

