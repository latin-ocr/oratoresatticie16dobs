EXORDIA CONCIONUM. 815

agendi perendie aut post quinque dies, si rumores bellici sopiantur
et hostes quiescant, rursus jam non esse occasionem putabitis. ld
quod, cum in Hellesponto esse Philippum audiremus, accidit; ac
denuo, cum piraticae naves ad Marathonem appulissent. Quam
enim quispiam, Athenienses, probe instructo uteretur exercitu, tam
vos consiliis utimini celeriter. Est autem et lente deliberandum,
et quae decreta suerint mature facienda. sunt, et cogitandum hoc,
nisi et uberem commeatum in promptu habueritis et ducem aliquem
prudentem bello praefeceritis vestraque decreta constanter urse-
ritis, nihil a vobis confectum iri nisi decreta, et omnes impensas
frustra perituraS, et fore ut neque rebus quicquam consulatis,
atque irati quoscunque libitum fuerit in judicium adducatis. Ego
vero nolim vos committere ut cives prius in judiciis exagitetis, quam
hostes ulciscamini: aequius enirn est 'ut cum illis, quam inter nos,
belligeremus. Verum ne—-id quod factu facillimum est—tantum
objurgem‚ quo pacto haec a vobis oportere fieri putem, explicabo,
precatus a vobis, ne obstrepatiS‚ neve me tergiversari aut differre
negotium existimetis. Non enim qui celeriter et hodie rem sus-
cipiendam suadent rectissime consulunt-non enim ea quae jam
quidem acciderunt copiis auxiliaribus prohibere poterimus—, sed
qui ostenderit, quae copiae comparatae nunc permanere ac constare
queant, tantisper dum aut hostes superemus, aut persuaderi nobis
patiamur ut bellum deponamus. Sic enim fiet ut malis in poste-
rum liberemur.

XXI.

Arbitror omnes vos, Athenienses, confessuros, oportere nostram
urbem, cum de privato ipsius quopiam negotio deliberet, aeque
magnam habere utilitatis atque justitiae rationem: cum vero socio-
rum res aguntur aut communes, cujusmodi etiam haec est, nihil
esse perinde curandum ut aequitatem. Nam in illis ipsa est uti-
litas satis: in hujusmodi autem rebus adjungi oportet etiam ho-
nestatem. Actiones enim in eorum potestate sunt a quibus gerun-
tur: at existimationi, quae actiones sequitur, nemo tantus est qui
dominetur, sed qualemcunque res gestoe opinionem excitarint,
talis de auctoribus fama spargitur a populo. Providendum igitur
et danda opera, ut eae justae videantur. Decet autem onmes eo in
injuriis affectos esse animo, quo erga se, si quid accideret, quod
absit, quisque alios esse vellet: sed quia nonnulli huic ipsi sen-
tentiae adversantur, ubi pauca illis respondem, quse vobis expedire
maxime censeam, ea statim suadebo.

XXII.

Non parvam mihi jacturam, Athenienses, existimaturi videmini,

