622 ADVERSUS MACARTATUM.

Solonis lex jubeat mares et a maribus procreatos potiores haberi:
iste adeo expedite et leges et Hagniam contempsit, ut filium suum
in maternam familiam adoptandum dederit. Qui fieri possint ho-
mines istis iniquiores, aut violentiores?

19. Neque vero hoc solum commiserunt, Judices, sed cum Bu-
selidae omnes commune monumentum habeant,—idque monumen· ,
tum Buselidarum nominetur, amplum spatium circumseptum, ut
antiqui solebant—‚ in eo monumento, caeteri omnes orti a Buselo
siti sunt, Hagnias, Eubulides‚ Polemo, et reliqui omnes tanta mul-
titudo, universi denique orti a Buselo id monumentum commune
habent. Macartati autern pater ejusdemque avus eo monumento
usi non sunt, sed ipsi privatim sibi monumentum fecerunt procul a
Buselidarum monumento. Num videntur vobis, Judices, quicquam
ad Hagniae familiam attinere, nisi quatenus ea quae nihil ad ipsos
attinent erepta occuparunt? Sed utrum intereat Hagniae familia,
et Eubulidae Hagniae patruelis, eorum etiam nomine abolito, ejus
rei cura nec minima illis unquam fuit.

20. Ego autem, J udices, opitulor equidem, quantum possum
maxime, defunctis illis ε sed non omnino facile est istius apparati-
bus adversari. Trado igitur, J udices, vobis hunc puerum ita curan-
dum, ut vobis aequissimum videbitur. Hie adoptatus estin familiam
Eubulidae, et introductus ad curiales non meos, sed Eubulidae,
Hagniae, et Macartati. Et, cum introduceretur, caeteri curiales
clam suffragia ferebant ε Macartatus autem aperto susti-agio de-
cernebat recte introduci filium Eubulidae puerum hunc, cum victi-
mam tangere nollet, aut ab ara abducere seque reddendae rationi
reddere obnoxium, sed et parte carnium a puero hoc accepta, ut et
alii curiales, abiit. Existimate igitur, Judices, puerum hunc ante
vos jacere supplicem pro defunctis Hagnia et Eubulide et caeteris
ab Hagnia oriundis, atque illos ipsos vobis supplicare, Judices, ne
sua familia exstinguatur ab immanibus istis belluis, quae cum sint e
Stratiana familia, ex Hagniana fuerunt nunquam: neque permit-
tatis istis tenere aliena, sed ea restituere 'cogatis in Hagnianam sa-
miliam cognatis Hagniae. Ego igitur et illis opitulor defunctis, et
legibus hisce de rebus latis. Vos autem 0r0, Judices, obsecro, et
obtestor, ne vel puero huic insultari patiamini ab istis, vel majores
ejus magis etiam despici, qui nunc contempti erunt, si isti obtinue-
rint quae volunt3 sed leges tuemini, et defunctos curate, ne eorum
familia exstinguatur: quae, si feceritis, et quae aequa sunt, et pro
vestra fide, et vobis ipsis utilia decernetis.

 

