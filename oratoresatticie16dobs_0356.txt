AESCHINIS ORATORIS

CONTRA TIMARCHUM

ORATIO.

Ι. EGo, judices, nulli civium unquam vel in judicio periculum
creavi, vel in referendis rationibus molestus fui, sed, ut mihi per-
suadeo, moderate me in rebus hujusmodi gessi: verum cum et rem-
publicam graviter a Timarcho laedi, contra leges habente conciones,
viderem, et privatim ab eo calumniis agitarer—quo autem pacto, in
orationis progressu ostendam-turpissimum facinus fore duxi, si nec
universae civitati, nec legibus, nec vobis, nec mihi ipsi opitularer.
Cum autem iis eum teneri criminibus scirem, quae paulo ante scriba
recitante audivistis, hoc eum censoriojudicio reum feci. Omnino
enim, Athenienses, ea quae in publicis causis dici solent de privatis
inimicitiis, per eas multa reipublicae incommoda depelli, vera sunt.
Neque vero totius hujus actionis culpam vel civitati, vel legibus,
vel vobis, vel mihi Timarchus adscribere potest: sed sibimet ipsi
tantum. Leges enim ei denunciarunt, cum flagitiose vixisset,
ne conciones haberet; atque id ei edixerunt quod meo judicio ferre
graviter non potest, sed id quod omnibus facile est: licuit etiam ei
non lacessere me per calumniam, si sapuisset.

2. Ac de his satis me praefatum esse arbitror: non autem ignoro,
Athenienses, ea quae principio dicturus sum, ex aliis etiam ante vos
audisse: sed tamen res postulare videtur, ut eadem et ipse utar
oratione. Constat inter omnes, tres esse formas rerumpublicarum,
principatum unius, potestatem paucorum, et populare imperium. Ac
duo priora genera eorum arbitratu reguntur, qui rerum potiuntur:
liberae autem civitates, usitatis legibus. Satis autem scitis, Athe-
nienses, populi vitam et libertatem conservari legibus, principum et
paucorum, diffidentia et armorum praesidiis. Paucis'igitur, atque
iis qui republica inaequali utuntur, ii sunt cavendi, qui manu et vi
respublicas evertunt: nos autem decet, qui aequalem et legitimam
rempublicam habemus, in eos qui contra quam leges jubent, aut di-
xerint, aut vixerint, animadvertere. Nam vires in eo vestrae sunt, si
leges tueamini, neque cuiquam licentiam detis vitam legibus contra-
riam et petulantem instituendi. Equidem illud existimo, in san-
ciendis legibus spectandum esse nohis, ut eae Justae atque e repu-
blica sint: ubi autem eas sciverimus, legibus sancitis ut pareamus,
et contumaces puniamus, si modo rempublicam incolumem et flo-
rentem esse volumus. Considerate Athenienses, quantam mode-

