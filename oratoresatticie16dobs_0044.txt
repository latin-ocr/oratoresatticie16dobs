:344 ADVERSUS LACRITUM.

dixit. Syngrapha autem non ita loquitur, Judices, sed illic coem-
ptas merces Athenas pervehere jubet; nec mutuare istos cui
velint nostram pecuniam sine nostra auctoritate, sed nobis Ath {nas
sistere sine omni controversia, donec nos tantum pecuniae receperi-
mus quantum mutuavimus. Age recita mihi syngrapham denuo.

SYNGRAPHA.

Mutuaruut Androcles Sphettius et Naucrates Carystius Artemoni et Apollodoro
Phaselitis argenti ter mille drachmas Athenis Menden usque aut Scionen, et inde
Bosporum. Quod si voluerintin sinistra ora usquead Borysthenem et rursus Athe-
nas, ducenis vicenis quinis usurae millenas. Sin post Arcturum solverint e Ponto
Templum Argonautarum petituri, trecentis eas ter mille drachmas, vini amphoris
Mendaeis pignori oppositis ter mille, quod evehetur Menda aut Scione in navi vi-
ginti-remorum,*quae est Hyblesii navicularii. oppignerant autem id vinum, non
debentes propterea cuiquam quicquam argenti, neque ad id mutuabuntur; et eve-
hent merces vini pretio coemptas rursus Athenas in eadem navi omneS. Perductis
autem Athenas mercibus, reddent debitores creditoribus argentum quantum debetur

μ ex syngrapha, intra vicesimum, ex quo Athenas venerint, diem, integrum, excepta

jactura si quam vectores de communi decreto fecerint, et si quid hostibus pepende-
rint, quo‘d ad caetera attinet omnia integrum esto3 et exhibebunt pignus creditoribus
liberum et immune, donec sortem cum usuris reddiderint ex syngrapha. Nisi autem
ad dictum diem solverint, pignora creditoribus et oppignerare, et vendere tanti liceat
quanti sunt; quod si quid argenti creditoribus ex syngrapha reddendi defuerit, exi-
gere liceat creditoribus ab Apollodoro et Artemone, et omnia eorum bona tam ter-
restria quam nautica ubique gentium ubi ea fuerint pignorari, perinde ao si judicio
victi judicatum non solvissent, tam alteri utri creditorum quam utrique. Sin non
onerarint decemque dies post caniculam iu Hellesponto manserint, atque exonerarint
ubi Atheniensibus pignora capere non licet, etiam inde reversi Athenas, usuras red-
dant anno superiore tabulis inscriptas. Sin quid navi gravius acciderit, in qua
vehentur merces, pignora salva sint: quae superfuerint, communia sunto creditori-
bus: et in his rebus nihil plus valeat hac syngrapha.

TESTES.

Phormio Piraeeusis, Cephisodotus Boeotius, Heliodorus Pitthensis.

10. Utrumne, J udices, istos syngrapha mutuare nostra jubet,
homini praesertim, quem nos neque novimus neque vidimus unquam,
an coemptas merces Athenas vehere, et nobis in conspectum of-
ferre, et exhibere sine controversia? Enimvero syngrapha nihil
his quae ea continentur plus valere sinit, nec proferri vel legem, vel
decretum, vel quicquam aliud in syngraphae praejudicium: at: isti
ab initio statim syngrapham hauc nihil curarunt, sed nostra pecu-
nia sic usi sunt quasi fuisset ipsorum propria, adeo isti sunt male-
fici sophistae et homines injurii. Ego vero, Jovem optimum ma-
ximum testor omnesque dem, nemini unquam invidi aut male dixi,
J udices, si sophista esse vellet ae nummos Isocrati pendere: insa-
niam enim, si quid horum curem. Sed tamen, ita me Jupiter amet,

