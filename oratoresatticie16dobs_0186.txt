686 ADVERSUS TIMOTHEUM.

10. De mille autem drachmis, quas mutuo sumpsit ab Antiphane
in Calauria, ut inter Boeotios trierarchos distribueret, huc venturus'
ad judicium, quas etiam reddidit Philippo naviculario, hic acceptas
a patre meo, Boeotium navarchum ait fuisse mutuatum, et pro ea
pecunia patri meo aes oppignerasse. Eum autem non verum dicere,
magno vobis argumento demonstrabo. Primum constat istum iu¹
Calauria esse mutuatum illas mille drachmas, et non Boeotium na-
varchum : deinde Philippum hic ab isto repetiisse mille drachmas,
ct non a Boeotio navarcho; et reddidisse istum, non Boeotium na-
varchum. Par enim erat Boeotium praefecturn ab isto alimoniam
in naves accipere: de communibus enim tributis exercitui stipen-
dia solvebantur. Pecuniam vero tu omnem a sociis redegeras3 et
tibi ipsi rationes referendae erant. Jam Boeotiis navibus reversis,
et militibus dilapsis, Boeotio praefecto nihil ab Atheniensibus periculi
fuisset, neque is ullum in judicium vocatus fuisset: tibi vero ingens
discrimen inferebatur3 qui metu aestuans in Boeotiarum triremium
permansione, donec judicium de te fieret, collocabas. Deinde
quamnam ob amicitiam pater Boeotio navarcho mille drachmas mu-
tuasset, quem non uorat? At oppignerasse eum ait aes. Quantum
tandem, aut cujusmodi, aut unde allatum illud aes Boeotio navar-
cho? Utrum ex negotiatione, an a captivis acceptum? ,Jam qui
fuere qui ees attulerunt ad patrem meum? Utrum mercenarii, an
servi? aut quis nostrorum servitiorum id accepit? Oportuit enim,
si servi attulissent, eos qui attulissent dedere : sin mercenarii, eum
e nostro famulitio, qui accepisset aes et expendisset, exposcere.
Neque enim profecto vel is qui oppignerabat absque pondere tra-
diturus, vel pater meus ipse id vel gestaturus vel ponderaturus fuit:
sed famuli· ei fuerunt, qui mutuo datae pecuniae pignora acciperent.
Demiror ego etiam, quamnam ob causam Boeotius navarchus aes
illud patri meo oppigneraturus fuisset, cum Philippo mille dra-
chmas deberet. Utrum quod Philippus invitus facturus erat ut
usuram acciperet, si nummos in tuto collocasset, et ad pignus? an
quod pecunia Philippo non fuit? Proinde quid erat cur Boeotius
ille navarchus a patre meo mutuum oraret, quod Philippo redderet
potius, quam huic ipsi aes oppigneraret? Sed neque aes oppigne-
ratum fuit, Judices, neque mutuatus est Boeotius navarchus mille
drachmas a patre meo, sed Timotheus magna egestate pressus:
quem vero in usum converterit argentum, dixi vobis. Tantum
autem abest ut gratiam referat pro credita et accepta a patre meo
pecunia, ut sorte etiam, si possit, fraudandum censeat.

11. De phialis porro, et argenti mina quam a patre meo est mu-
tuatus, pedissequo suo AEschrione ad patrem meum noctu misso,
eum apud arbitrum rogabam, an adhuc servus esset suus AEschrio,
et ut ex cute illius veritas exsculperetur postulabam.· Qui cum re-‘

