CONTRA TIMARCHUM. 21

patrem ejus olim. Atqui res se ita non habet. Nihil restat, non
domus, non villa, non fundus, non servi, non aes alienum‚non aliud
quicquam, unde homines non malefici vivunt. Sed isti loco patri-
monii superest improbitas, calumnia, confidentia, deliciae, ignavia,
impudentia, erubescendi ob turpitudinem inscitia: quibus e rebus
civis pessimus et nequissimus conflari queat.

22. Neque vero patrimonium duntaxat absumpsit, sed publica
vestra, quibus unquam potitus fuit. Nam is quum ea sit aetate,
quam vos videtis, nullus magistratus est omnium, quem non ges-
serit, non illum quidem sorte oblatum, aut suffragio mandatum, sed
omnes pretio contra leges redemptos. Quorum ego plurimis omissis,
duorum duntaxat aut trium faciam mentionem. Censor factus, plu-
rimum reipublicae nocuit, cum muneribus ab iis accipiendis, qui rem
male gesserant, tum iis maxime calumniandis, qui rationes refere-
bant, et nihil peccarant. Imperavit etiarn Andri, imperio xxx.
minis redempto, ac novenis obolis in minam pecunia mutuo sumpta:
ut vestrorum sociorum opibus suam improbitatem expleret. Tan-
tamque petulantiam in hominum ingenuorum uxores ostentavit,
quantamnemo alius unquam: quorum ego neminem hue voco, ad
suam calamitatem, quam silentio tegere statuit, publice testandam :
sed id vobis relinquo cogitandum. Quid vero exspectatis? Qui se
Athenis insolenter gerit, non in alios duntaxat, sed et in suum ip-
sius corpus, cum leges sint, cum vos videatis, cum inimici ei im-
mineant: eum licentiam nactum, et auctoritatem atque imperium,
quis speret ullum praetermisisse spurcissimum facinus? Ac mihi pro-
fecto saepe subiit felicitatem nostrae urbis mirari, cum ob alia multa,
tum ob iliud maxime, quod eo tempore nullus urbis Andriorum
emptor exstitit.

23. Sed fortassis per se magistratus fuit improbus, cum collegis
autem moderatus. Unde? Iste, Athenienses, senator factus est
praetore Nicophemo. Omnia porro ejus facinora illo anno edita,
exigua dieculae parte velle recensere, absurdum fuerit: quae autem
crimini hujus judicii maxime sunt affinia, ea exponam breviter.
Eodem igitur praetore, cum iste senator esset, Minervae quaestor
fuit Hegesander, Crobyli frater. Furabantur autem clam, et magna
cum fide amicitiae M. drachmas civitati. Qua re vir bonus, Pam-
philus Acherdusius‚ cui cum isto simultatis aliquid intercedebat, ani·
madversa, commotus in concione surrexit, ac dixit: Athenienses,
furantur vobis communiter maritus et uxor mille drachmas. Vobis
autem admiratis, quo pacto maritus et uxor, et quid' ea sibi vellet
oratio, paulo post: ignoratis quid dicam ἲ Maritus nunc est, inquit,
Hegesander ille, qui uxor olim et ipse fuit, Leodamantis : uxor, Ti-
marchus. Quo autem pacto pecunia surripiatur, ego dicam. Ac
deinde rem. exponebat, eamque vaJde probabiliter dilucideque. His

