ADVERSUS PANTAENETUM. 569

tuum acceperim, non ipse solum isti mutuum dederim, ne ipse
quidem istos ignoro aut amo: nec tamen, ita medii ament, de-
fraudo aut calumnior. Qui vero quaestum facit, ut ego navigando
et pericula subeundo, parvaque pecunia 'parta eam mutuat, cum ut
aliis gratificetur tum ne per incuriam nummos dilapidet, eum cur
in illorum numero quisquam reponat? Nisi illud forte dicas, qui
tibi mutuarit, eum odio publico esse dignum. Recita mihi testi-
monia, qualis in eos sim qui mecum contrahunt opemque meam
implorant.

TESTIMONIA.

Talis, Pantaenete, sum ego ille celeriter ambulans, et talis tu qui
pedetentim incedis.

11. Sed de meo tamen incessu loquendique consuetudine om-
nem apud vos libere veritatem dicam, Athenienses : haud me sane
praeterit, neque ignoro, me naturam habuisse parum propitiam in
his rebus, neque eas expedire mihi. Nam si ea mihi odium pariunt,
quibus agendis nullum fructum capio, nonne infelix in ea quidem
parte sum? Sed quid agam, si illi mutuaro? proptereane mulcta
etiam solvenda erit? Nequaquam vero. Malitiam enim in me et
improbitatem esse ne iste quidem ipse ostendet, neque e tanto
vestrum numero quisquam est ullius facinoris mihi conscius: in
aliis autem rebus unusquisque nostrum talis est, ut fortunae et
naturae visum fuit. Ac repugnare ingenio factu profecto haud
facile est, alioqui enim inter nos nihil interesset: alium vero quem
videris censere et reprehendere, proclive est. Sed quid tibi pro-
pter haec rei mecum est, Pantaenete? Nihil. Multa acerba es per-
pessus. Proinde sumpsisti poenas, non de me quidem; neque
enim ulla tibi a me orta est injuria. Alioqui nunquam me prcc-
terisses‚ neque missum me fecisses, cum Evergum accusare institu-
isses, neque petisses ut ego venditor esse dignarer qui atrocia et
magna in te commisissem. Deinde quo ego pacto, cum nec ades-
sem, et peregre abessem, ulla injuria te affeci?

12. Quod si quis ei largiatur summis eum affectum injuriis, et nunc
de iis verissima dicturum esse omnia, illud tamen opinor omnes fa-
teamini, usu venisse jam quibusdam ut multas acciperent injurias
pecuniariis damnis graviores. Nam ct fortuitae caedes fiunt, et ea
violantur quae minime conveniebat, et complura ejus generis alia
committuntur. Sed tamen horum omnium terminus et satisfactio
statuta est laesis haec, ut re transacta et composita quiescant: id-
que jus tantum in omnibus valet, ut, si quis fortuitae caedis reum
peregerit et palam ostenderit aliquem non esse purum, post tamen

4 D

