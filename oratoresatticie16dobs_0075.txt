ADVERSUS NAUSIMACHUM ET XENOPITHEM. 575

tantum transactio valeat rataque sit, in ratione pecuniaria
causisque minoribus non valebit? Valebit profecto. Neque enim
hoc gravissimum est, si ego jus meum a vobis non consequar:
sed, si justa res ab omni aevo recepta, nunc abrogabitur.

8. Non locarunt nostram domum, sortasse dicent: non enim
voluit patruus vester XenopitheS‚ sed, cum rem eam detulisset
Nicidas‚ judicibus persuasit ut sibi ejus gubernandae facultatem
darent, Et hoc sciunt omnes. Multa vobis illi diripuerunt:
proinde eam poenam de eis sumpsistis, quam persuaderi vobis
sivistis, nec utique denuo vobis de me poena sumenda est.

9. Ut ne vero ista putetis esse aliquid, et si hoc certe quidem
iniquum est: qui eni-m esset aequum? ab iis qui cum auctoribus
transegerunt rei ignaros accusari. ‘ Sed tamen, o Xenopithe et
Nausimache, si magna vobis et admirabilia jura esse putatis, tribus
talentis hue renumeratis pergitote ε a quibus vero ne eos accusaretis
tantam pecuniam exegistis, priusquam eandem reddideritis, tacere
vos aequum est, et non accusare pariter et tenere. Nam ea esset
summa iniquitas.

10. Fortassis autem et instructas a se triremes praedicabunt, et
suas opes in vos erogatasa Ego vero illud omittam, mentituros
esse eos, et cum pleraque sua bona perdiderint, paucorumque res-
publica partem ceperit, eos injustam et indebitam gratiam a vobis
repetiturosz nam et ipse postulo, Judices, ut omnibus nobis qui
bene meremur de republica gratia quaedam a vobis habeatur, quibus
vero maxima? Illis nimirum, qui quicquid in ea re publice prodest,
faciunt, id vero quod turpe esse omnes dicant et indecorum, non
suscipiunt. Qui autem simul et publica munera obeunt et suam
rem familiarem perdunt, opprobrium reipublicae beneficii loco re-
linquunt3 nemo enim ipse sese unquam accusavit, sed publice opes
sibi ereptas esse dictitant: qui vero et quae vos jubetis omnia
strenue exsequuntur, et sua caeteris in rebus frugalitate rem do-
mesticam tuentur, non eo nomine duntaxat illis praeferendi sunt,
quod sese utiles et praebuerunt et praebebunt, sed quod etiam sine
contumelia vobis ea praestant. Nos autem tales in vos exstitisse
constabit: istos vero missos faciam, ne sibi maledici querantur.

11. Neque mirabor, si et flere et se miserabiles facere cona-
buntur. Ego vero adversus ista vos omnes sic existimare velim,
turpe esse, ac potius injustum, eos qui helluando et curn Aristo-
crate Diognetoque et ejus generis hominibus debacchando sua
male perdiderunt, nunc ut aliena rapiant plorare et lamentari.
Illa vobis deploranda erant, quae factitabatis : nunc vero lacryman-
dum non est, sed vos non transegisse ostendendum, aut vobis
rursus actionem esse earum rerum quas transegistis, aut adhuc·
esse justum sortiri judicium, cum lex quinquennium praefinierit.

