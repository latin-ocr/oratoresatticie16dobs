ADVERSUS EUBULIDEM. 745

TESTES.

Cape et municipum testimonia, et cognatorum illa de curialibus, ut
constet eos elegisse me curiae principem.

TESTIMONIA.

7. Quae igitur ct cognati et curiales et municipeS, et gentiles,
quorum id officium est, testificati sunt, audist·is; unde vobis scire
licet, civisne an peregrinus fuerit is, cujus ea conditio fuerit. Si
enim ad unum hominem atque alterum confugeremus, suspicio esse
posset, eos a nobis esse subornatos: sed cum apud omnes eos,
apud quos et vestrum unusquisque probatus fuit, et pater dum
vixit, et ego qui nunc verba facio, probati sumus, apud curiales, cog·-
natos, municipes, gentiles, fierine ullo modo potest, ut ii omnes
mendaces et subornati sint? *Quod si locuples fuisset pater, atque
his pecunia data persuasisset, ut se cognatos ejus esse dicerent,
non absurda suspicio fuisset, eum non esse civem: sin simulet pau-
per fuit, et eos exhibuit simul et cognatos, et de suo impertientes,
an non evidens est, eum revera cognatum eis fuisse? Neque enim
profecto, si nemini conjunctus fuisset, isti adjecta pecunia eum in
familiam recepissent3 sed fuit, ut et ipsa res probavit, et testes vo-
bis affirmarunt.

8. Praeterea magistratus etiam sortitus est, et approbatus, eos
gessit. Cape testimonium.

TESTIMONIUM.

Quis vero vestrum existimet permissuros fuisse municipes, ut ille
peregrinus et non civis, apud ipsos magistratu fungeretur, ac non
fuisse accusaturos? Neque vero quisquam eum vel accusavit, vel
criminatus est. - Quin necessario etiam suffragia tulerunt municipes
sacris juratis, cum eis album municipii periisset, Antiphilo patre
Eubulidae tribuno plebis ; et quosdam e municipio repulerunt. De
illo autem neque dixit, neque conquestus ullus est tale quicquam.
Atqui omnibus hominibus vitae finis mors est. Et qui viventes de
genere accusantur, eorum filios aequum est ad reddendam rationem
perpetuo esse paratos ε quibus autem in rebus nemo viventem
ipsum criminatus fuit, de iis an non iniquum est liberos exagitari
a quovis ’ἶ Quod si de his inquisitio nulla facta fuisset, latuisse rem
concedi posset: ‘sed curn et facta sit, et lata suffragia, et nemo un-
quam quicquam sit conquestus, nonne aequum est me propter illum
Atheniensem esse, qui diem suurn obiit, antequam ei de genere facta

fuit controversia? Haec vere a me dici ut constet, horum etiam
voca testes.

5 (τ

