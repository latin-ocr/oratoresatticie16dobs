710 ADVERSUS CALLIPPUM.

*tim ei datos maluisset, quam inmensa relinquere? Ego quidem
illud et justius et magnificentius existimo. Jam eum nihil horum
secisse constat, proinde et haec vobis argumenta sint; sed Cephi-
siadae et inscripsisse et reddi jussisse.

8. Illud etiam considerate, Judices, Callippum fuisse civem no-
strum, iis pollentem opibus, ut utrumque et male et bene faeere
posset, Cephisiadem autem et inquilinum et inopem: quare pater
minime contra jus et aequum illi favere quam isti praestare quod
aequum esset maluisset.

9. At hercule dicet fortasse, patrem meum privatim aliquid de
argento emolumenti percepisse ; proptereaque animo in illum quam
in se fuisse propensiore. Itane vero primum a quo duplo majore
quam id lucellum esset affici damno posset, ei faciebat injuriam?
deinde in eo sordidus et turpis lucri cupidus erat, in tributis et mu-
neribus-publicis et largitionibus non item? Cum hospiti nemini
faceret injuriam, Callippo faceret? Cum ei, ut ait, jusjurandum
detulerit tanquam bono viro et nullum dicturo mendacium, nunc
tanquam de improbo et deposita intervertente verba facit? nonne
vero cum 'nec jurare vellet, ut iste dicit, neque pecuniam redderet,
statim damnatus esset? Cui verisimilia fiant ista, Judices? Ego
quidem nemini opinor. Itane Archebiades eo venit improbitatis,
ut in Callippum, et popularem suum et in republica versantem et
non privatum hominem, testimouium dicat, et nos verum loqui as—
serat, istum autern mentiri : praesertim cum sciat, si iste falsi testi-
monii reum facere et nihil aliud nisi sacramento adigere voluerit,
necesse sibi fore id dare jusjurandum, quod iste jusserit. Deinde,
ut Cephisiades nummos habeat, homo inquilinus, aut Phormio,
quem iste aliquid de summa delevisse dicit, vobis persuadebitur,
pejeraturum Archebiadem? Minime id quidem consentaneum est,
Judices. Neque enim ullius improbitatis condemnandus est vel
Archebiades, vel parens noster; multis enim experimentis edocti
estis, eum laudis et gloriae fuisse appetentiorem, quam ut aliquid im-
probum et flagitiosum studio sibi haberet, neque erga Callippum ita
affectum, ut eum ulla per contemptum injuria affecisset: neque
enim tam tenues ejus opes milii esse videntur, ut facile contemni
possit, qui tantum valet, ut anno superiore hac actione contra me
instituta, cum a me postulasset ut arbitrium Lysithidae deferrem,
ego quamquam contemptus ab eo i11 ea re mihi recte consuluerim,
ex legum enim praescripto arbitrium detuli et retuli ad magistra-
tum ; iste vero arbitro legum auctoritate designato persuasit ut in-
juratus arbitraretur, me testificante ut ex praescripto legum juratus
pronunciaret, id autem Callippus in eo spectavit ut apud vos dicere
posset, etiam Lysithidem virum bonum et honestum de causa pro-
nunciasse. Lysithides enim, Judices, dum pater vivebat, et sine

