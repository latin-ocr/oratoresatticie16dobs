794 ORATIO FUNEBRIs

filias, quas Hyacinthidas vocant, manifesto exitio perituras obtu-
lisse. Turpe igitur ducebant, cum is a diis immortalibus prognatus
ad liberandam patriam fecisset omnia, se committere ut mortale
corpus pluris facerent quam gloriam immortalem. AEgidae, qui non
ignorarent Theseum AEgei filium par aequumque jus in civitate in-
stituisse, non committendum putabant ut ejus institutum proderent,
et mori praeoptabant potius quam admittere ut oppressa libertate “
sua apud Graecos opprobrio sibi esset vivendi cupiditas. Accepe-
rant Pandionidee quam acriter Progne et Philomela illatam sibi a
Tereo contumeliam ultae essent. Vitam igitur sibi acerbam esse
putabant, nisi pari cum illis iracundia, ut cognatos earum decebat,
in eos qui Graeciae insultabant exarsissent. Audierant Leontidae
Leocoras etiam a poetis celebrari, quod se victimam civibus pro
patria obtulissent. Cum igitur earum mulierum tanta fuisset animi
magnitudo, nefas esse putabant se, qui viri essent, illis deteriores
videri. Meminerant Acamantidae Homericorum versuum, quibus
poeta propter matrem AEthram Acamantem ad TroJam esse pro-
fectum affirmat.- Is igitur nullum periculum detrectabat ut tue-
retur matrem suam: hi vero, cum non modo parentes sed omnes
etiam necessarii et amici essent defendendi, ullumne detrectare
discrimen potuissent? Non latebat OEnidas, Cadmo natam Seme-
lem, hujus vero eum esse filium quem in hoc nominari funere de-
decet, eoque prognatum OEneum, qui princeps ipsorum vocaretur.
Et quia utrique urbi commune periculum ingruebat, pro utraque
ad extremum usque spiritum depugnandum existimabant. Scie-
bant Cecropidae principem suum, partim draconem, partim homi-
nem, esse dici, non aliunde certe, n1si quod prudentia homiui, ro-
bore draeoni conferretur. Illis igitur rebus digna facinora sibi
edenda esse existimabant. Meminerant Hippothoontidae nupti-
arum Alopes, e quibus ortus est Hippothoon, quem suum esse prin-
cipem norant: quarum ego rerum, ut decorum hujus temporis
observem, accuratam explicationem praetereo. Proinde digna his
gerenda sibi esse putabant. Non latebat Ajacidas, AJacem erepto
praemio sibi non esse vivendum putasse. Cum igitur alteri fortuna
principatum 'gloriamque deferret, tum ulciscendis hostibus morien-
dum sibi censebant, ut ne quid se indignum admitterent. Non ex·
ciderat Antiochidis Antiochum Herculis fuisse filium. Vivendum
igitur sibi aut pro dignitate a majoribus acceptae gloriae aut honesta
morte occumbendum putaverunt.

9. Horum igitur domestici superstites, talibus orbati viris, sunt
miserabiles, a consuetudine et diuturna et suavi divulsi3 est et
patriae conditio lacrymarum et luctus plena. At illi jure in beatis
habendi sunt, primurn qui exiguum tempus longa et duratura in
omne aevum gloria commutarint, in qua ipsorum et liberi celebres

