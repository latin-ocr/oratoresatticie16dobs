790 ORATIO FUNEBRIS.

autem a generis eorum primordio. Horum' enim virorum nobilitas
vel seculorum consensu apud omnes homines est insignis. Nec
enim ad patrem duntaxat et majores viritim referre ortum suum
quisque potest: sed in genere ad totam patriam, cujus indigenae
sunt extra controversiam. Soli enim mortalium omnium eam
terram, e qua nati sunt, coluerunt posterisque tradiderunt: ut, qui
in colonias peregre advenerunt earumque cives nominantur, jure “
cum adoptivis filiis comparentur, hi vero germano patriae partu
cives sint habendi. Ac mea quidem sententia illud etiam quod
fruges apud nos primos exstiterunt, praeterquam quod summum est
in omnes beneficium, indubitabile signum etiam est terram hanc
genitricem esse majorum nostrorum. Sic enim natura comparatum
est, 'ut quaecunque pariunt, eadem etiam victum et alimoniam e se
genitis suppeditent: id quod haec regio fecit.

3. Quae igitur ad natales attinent, ea hi viri talia a majoribus ab
omni aevo acceperunt. Quae vero sunt fortitudinis caeterarumque
virtutum, ea quidem omnia referre supersedeo, veritus ne mihi
aequo prolixior nascatur oratio ε sed quae et scientibus utilia recor-
datu et ignaris pulcherrima auditu, et, ut admiratione plena sunt,
sic prolixitate molestiam non pariunt, ea summatim perstringere
conabor. Nam temporis atque aetatis hujus majores et patres et
ii quorum appellationes altius adscendunt, per quas in familiis agno-
scuntur, nemini unquam, vel Barbaro vel Graeco, injuriam fece-
runt, sed praeter caeteras hac quoque laude floruerunt, ut iidem et
viri praestantes et omnium justissimi haberentur: propulsanda au-
tem vi multa et praeclara facinora ediderunt. Nam et Amazonum
exercitum huc progressum ita vicerunt ut eum ultra Phasidem ex-
terminarent, et Eumolpi multorumque aliorum exercitus non e sua
modo, sed etiam caeterorum Graecorum, ditione profligarunt: quos
qui supra nos ad Occidentem habitant, omnes nec sustinere nec
prohibere potuerunt. Quin et liberorum Herculis, ejus qui caeteris
salutem dabat, servatores nominati sunt, cum illi in hanc terram
supplices, Eurystheum fugitantes, venissent. Et praeter haec omnia
multaque alia et praeclara facinora jura defunctorum violari non
siverunt, cum septem illos qui in expeditione Thebana ceciderant
humari Creon prohiberet.

4. Ac eorum quae a poetis decantata sunt omissis plurimis,
horum feci mentionem, quae singula tam uberem tam honestam
dicendi materiam suppeditant, ut et adstrictae numeris orationis
artifices et cantionum auctores et multi rerum gestarum scri-
ptores illorum factis ornandis ingenia doctrinamque suam os-
tentarint: quoe vero dignitate rerum nihilo illis deteriora, sed
quia eorum memoria recentior est, nondum a poetis occupata, nec
in heroicum illum ordinem relata sunt, ea jam dicam. Illi igitur

