ORATIO AMATORIA. 797

simul et te felicem et me, qui te talem diligam, non vaecordem
ostensurum confido: tum suadendis iis quae in primis necessaria
sunt, et benevolentiae meae specimen et mutuae amicitiae occasio-
nem allaturum. Tametsi autem me non praeterit, quam difficile
sit, et indolem tuam pro dignitate celebrare; et multo etiam esse
periculosius dare consilium, cum monitori eventus consilii prae-
standus sit: decere tamen existimo, ut et hi qui jure laudantur,
veritatis excellentia, laudantium facundiam superent3 et in dando
consilio spero me non aberraturum. Scio enim stultos et intempe-
rantia prorsus depravatos, nulla etiam sapientissima rectissimaque
consilia probe exsequi, per eos vero qui vitam suam prudenter et
innocenter instituerunt, nec vel mediocriter cogitata frustrari solere.

3. Hac igitur spe fretus, ad orationem aggredior: arbitror au-
tem omnes mihi esse assensuros hanc aetatem decere maxime, et
pulcritudinem adspectus, et modestiam animi, et fortitudinem
utriusque, et perpetuam orationis suavitatem. E quibus ea quae
natura sunt ita tibi praeclara fortuna largita est, ut omnes te
suspiciant et admirentur: reliqua ipse tuapte cura eo perduxisti,
ut nemo* sanus te reprehendat. Oportet autem eum, qui maximas
laudes mereatur, et diis carum videri; et hominibus, partim*pro-
pter semetipsum, partim¹ propter fortunam, admirationi esse. Ac
in universum de plurimis tuis ad virtutem adjumentis plura dein-
ceps narrari conveniet : quas vero singulatim laudes referre possum,
eas vere ut exponam operam dabo.

4. Primum autem eam laudare incipiam, quam videntibus omni-
bus primum cognoscere licet, tuam pulcritudinem, ejusque colo·
rem, e quo et membra et totum corpus elucet. Cui quam conve-
nientem similitudinem adhibeam, eum considero invenio nullam:
sed in mentem mihi venit rogandos esse lectores hujus orationis,
ut ipsi te spectent et contemplentur, ut venia mihi detur nihil tibi
simile afferenti. Cum qua enim id mortalium rerum comparetur,
quod immortale adspicientibus desiderium parit? quod adspectu
sui non satiat? quod cum remotum est animis obversatur? quod
divinam obtinet in corpore humano dignitatem? ut floridum ele-
gantia venustatis, ita omnis suspicionis expers? Jam nec illa in
facie tua culpari queunt, quae multis pulcritudine praeditis acci-
derunt, ut vel ob corporis inconcinnitatem universa eorum elegantia
turbaretur, vel propter calamitatem aliquam etiam reliqua per se
praeclara minus placerent; quarum reprehensionum omnium tuam
faciem expertem esse reperiemus. Tanta enim cura, quisquis ille
deorum fuit qui formam tibi largitus est, omnes hujusmodi labes
cavit, ut nihil vituperatione dignum suspicienda in te plurima effe-
cerit. Nam cum in his quae adspectu sentiuntur maxime facies
emineat, atque in hac ipsa oculi, magis etiam in his suam erga te

