DE MALE GESTA LEGATIONE. 57

amicos habiturum. Ne vero sermonibus illic habitis accurate apud
vos commemorandis immorer, ubi summatim de omnibus dixero,
desinam. Penes fortunam et Philippum, rerum gerendarum fuit
auctoritas: penes me, benevolentife erga vos, et orationis habendae
potestas Ea porro a me dicta sunt, quae dici fuit aequum, quaeque
e re vestra fuerunt: eventus autem is consecutus est, qui non o-
ptatis nostris, sed Philippi actis respondit. Utrum igitur aequius est,
auctoritate florere, eum ne, qui ne studuit quidem commodare
quicquam, an eum, qui nihil quod potuit praetermisit? Nunc autem
propter tempora, multa praetermitto.

37. Dixit autem, mentitum esse me, cum profiterer, intra
paucos dies Thebas fore humiles; et Euboeensibus terrorem in-
cussisse, cum vos spe aliqua producerem. Quid autem faciat, cog-
noscite, Athenienses. Ego dum apud Philippum essem, petii, cum
ad vos reverterer, renunciavi, censere me, esse aequum, ut Thebae
essent Boeotiae, non, ut Boeotia Thebarum esset. Hoc iste me non
renunciasse, sed promisisse ait. Dixi autem apud vos, Cleocharem
Chalcidensem dixisse, mirari se uestram et Philippi subitam con-
cordiam,- atque illam etiam mandatorum nostrorum ex decreto
clausulam, agendum esse nobis quicquid praeterea possimus boni.
Nam qui parvorum, ut ipsi, oppidorum essent cives, iis terrori esse
arcana maj0rum civitatum. Haec iste me non renunciasse ait, sed
promisisse, vobis Euboeam traditurum. Ego vero in ea eram opi-
nione, urbem de summa rerum deliberaturam, nullam non a Graecis
habitam orationem audire oportere.

38. Illam etiam orationem insidiosa distinctione calumniatus est,
se, vera renunciaturum, a me et Philocrate esse prohibitum. Ego
vero vos rogatos volo, an unquam quisquam Atheniensium legatus
prohibitus fuerit, quo minus acta sua populo renunciaret, idque per
collegaS‚ et ab iisdem contumeliis affectus, tamen scripserit, eos
laudandos, et ad coenam invitandos. Demosthenes autem a poste·
tiore legatione reversus, qua statum Graeciae queritur eversum, non
decreto duntaxat nos laudavit, sed cum apud populum renun-
ciassem habitam tum de Amphictyonibus orationem, deque Boeotiis,
non per compendium et festinationem, ut nunc, sed quam accura-
tissime potui, totidem verbis, eamque populus vehementer appro-
basset, advocatus a me et collegis, et accurate rogatus de singulis,
utrum vera et eadem renunciarem apud Athenienses, quoe apud Phi-
lippum dixissem, omnibus legatis attestantibus, etme collaudantibus,
surrexit post omnes, et dixit, me non, quemadmodum in proesentia
dicerem, tunc etiam dixisse, sed illic duplo melius. Horum VOS, qui
suffragia feretis, testimonium mihi perhibebitis, Enimvero quse pul-
cr10r ei dari potuit occasio redarguendi mei, quam tum statim, si

qua in re urbem decipiebam?
* ι

