804 ORATIO AMATORIA.

et honori: ac judicia de aliis rebus animi nostri sensum osten-
dere, studiorum vero delectum toturn nostrum ingenium aperire.
De quibus interim dum judicas, ab omnibus de te fieri judicium
exspecta: et mihi, qui te ita laudarim, pro eo ac specimen de te
praebueris, certamina sore sine mora sustinenda. Quas ob res et te
hisce laudibus videri dignum, et mihi tui amorem non esse fraudi
oportebit.

15. Te vero non ita prompte ad philosophiam adhortaremur‚
nisi nec aliud munus amicitia nostra magis dignum me tibi posse
conferre arbitrarer; et rempublicam viderem, dum penuria bono-
rum virorum quibusvis mandatur, ob horum delicta maximis cla·
dibus affici. Ut igitur et ipsa tua virtute, et tu ipsius honoribus
perfruaris, studiosius te sum hortatus, Neque enim penes te futu-
rum esse ut privatam vitam agas: sed tibi publicum aliquod munus
mandatum iri puto, et quo major est ingenii tui praestantia, eo tibi
majores dignitates obventuras, eoque maturius tui periculum fa-
ctum iri. Expediet igitur nunc ita esse animo praeparatum, ut tunc
nihil delinquase Mei itaque officii est, explicare quae a te fieri
utiliter existimem z tui, de eis deliberare.

16. Decet autem etiam caeteros, qui tuam familiaritatem expe-
tunt, non breves et leves voluptates atque colloquia magnifacere,
neque ad ea te provocare: sed elaborare studioseque cogitare, de
vita tua quam illustrissima efficienda. Sic enirn et ipsi maximas
laudes assequentur, etin te maxima beneficia conferent. Ac tuo-
rum sodalium nunc etiam neminem reprehendo. Nam in reliquae
Ι felicitatis tuae parte et hoc esse videtur, quod in nullum illaudatum

incideris amatorem: sed eorum tibi familiaritas contigerit, quibus
meliores ex omnibus aequalibus deligi non possint. Proinde suadeo
ut te erga illos omnes comem praebeas et facilem: sed eorum ta-
men prudentissimis obsequaris, ut et ab his ipsis, et a reliquis civi-

bus, melior judiceris. Vale.

