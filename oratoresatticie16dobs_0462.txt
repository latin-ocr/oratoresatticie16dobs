108 IN CTESIPHONTEM.

alienam audirent, ad aliud aliquod animum advertunt. Jam vero
ex Demosthenis artibus turpem consuetudinem in judicia irrepere
sivistis. Inversa enim nobis sunt jura civitatis: accusator quidem
defendit, reus accusat,judices quarum rerum disceptatores sedeant
interdum obliviscuntur, de iis vero rebus, quarum judices non sunt,
sententiam ferre coguntur. Reus, si quando rem ipsam attigerit,
non se dicit legitima scripsisse, sed alium etiam antea cum talia
scripsisset absolutum esse ε quo quidem argumento magnopere
jam nunc elatum esse audio Ctesiphontem.

, 65. Ausus est aliquando apud vos gloriari Aristophon ille ΑΖΕ-
niensis, se septuaginta quinque actionibus de decretis contra leges
factis postulatum fuisse. At non ita priscus ille Cephalus, qui om-
nium maxime popularis est habitus, non ita inquam : sed plane con-
trariis gloriabatur factis, quod nempe, cum plura quam quis alius
plebiscita scripsisset, nunquam tamen de decretis contra leges
scriptis reus-factus esset, praeclara mea quidem sententia gloriatio.
Nam de decretis adversum leges factis alii alios postulabant, non
ii tantum qui in reip. partibus dissiderent, verum etiam amici ami-
, cos, si quid in rempublicam commisissent. Id autem exinde cog-
noscetis. Areliinus Coeleus ,violatarum legum postulabat Thrasy-
bulum Stiriensem, quod contra leges decretum fecerat, unum sci-
licet ex iis qui secum a Phyla revertissent, et reum peregit, recen-
tibus etiam tunc ejus erga populum beneficiis, quorum tamen ratio-
nem nequaquam judices habuerunt: existimabant enim, quemad-
modum tum ipsos exsulantes Thrasybulus revocasset, ita etiam
nunc eundem se in urbe constitutos exturbare, cum aliquid contra
leges decerneret. Nunc autem non ita fit, quin plane aliter. Vestri
enim eximii imperatores, eorumque nonnulli qui victum quotidianum
in Prytaneo meruerunt, actiones de decretis contra leges factis de-
precationibus suis evertunt, quos jure vos ingratos existimare de—
beatis. Si quis enimin libera republica honorem consecutus, in ea
praesertim civitate, quam dii legesque conservant, iis qui decreta
legibus adversa scribunt opitulari audet, is eam ipsam rempublicam
evertit, a qua est honestatus.

66. Quaenam igitur defensionis ratio patrono justo ac modesto
praescripta est? Dicam. In tres partes distribuitur dies, quo actio
de decretis contra leges factis in judicium venit. Infunditur enim
prima aqua accusatori, legibus, libertati denique populari, secunda
reo iisque patronis qui in rem ipsam loqui volunt; cum vero prima
sententia non solutum fuerit violatarum legum crimen, tertia jam
aqua litis aestimationi infunditur vestraeque irae magnitudini. Qui-
cunque igitur in aestimanda lite suffragium petit, is iram vestram
deprecatur: at qui in prima contentionis parte suffragium petit,
jusjurandum petit, legem petit,>populi libertatem petit, quorum ne-

