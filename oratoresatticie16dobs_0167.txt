ΙΝ EVERGUM ET MNESIBULUM. 667

19. His ego ex jureconsultis auditis, et inspectis Draconis legi—-
bus in pila, cum amicis deliberabam quidnam esset agendum. Qui
cum suaderent, ut et ea quae ad expiationem aedium pertinerent
et caetera facerem quae jureconsulti mihi respondissent, ita feci:
iis vero de rebus, quae mihi porro legibus non licebant, quievi.
Jubet enim lex, Judices, ut cognati caedes persequantur usque
ad sobrinos: et in jurejurando cavetur, debere, si vel servus sit
interfectus, hos eosdem caedem persequi. Mihi vero neque ge-
nere quicquam conjuncta erat mulier, nisi quatenus nutrix mea fue-
rat, neque etiam ancilla: manumissa enim a patre meo fuerat, et
seorsim habitarat, et maritum habuerat. Mentiri autern apud vos
et ipse loco filii et uxoris jurare non ausus essem, ne tum quidem
si certo scissem me istos peracturum esse reos: neque enim eos
tantum odi, quantum meipsum diligo. Ne autem verba mea dun-
taxat audiatis, ipsa vobis lex recitabitur.

LEX.

20. Etsi autem vos, Judices, e multis signis deprehendere puto
falsum esse testimonium, id tamen ex eorum factis vel in primis
animadvertitur. Isti putabant, Judices, me, si multa mihi pignora
abstulissent, cupide liberaturum testes falsi testimonii actione, ut
pignora recuperarem; cumque cum rogarem ut diem mihi proro—
garet, libens accepit, ut si constituto tempore non solvissem, plu-
rima ex aedibus meis exportaret; proptereaque ingenue et prompte
concessit, ut fides suis haberetur nec insidiae patefierent: nec enim
aliter fieri posse existimabat, ut testes actione falsi testimonii libe-
rarentur, quam si me decepisset, et a me addictam‘ diem mulcta non
soluta quam plurima asportasset. Non enim se tantillum inven-
turum putarat, quantum abstulerunt, sed longe plura. Ac reliquo
tempore exspectavit tanquam celeriter ei pecuniam redditurus es—
sem, ut sub ipsam falsi testimonii actionem pignora caperet: post—
quam, autem ei parui et mulctam attuli, eam non recepit, sed egres-
sus supellectilia mea et servos et oves abstulit. Colo autem ad
Circum equestrem, ut eum procul ire necesse non fuerit. Haec
vere a me dici, magno vobis illud argumento sit: quod postridie,
quam pignora ceperat, mulctam accepit,—-enimver0, nisi jam antea
collectam habuissem, qui statim numerare mille trecentas triginta
tres drachmas duos obolos potuissem ‘3—et pignora mihi non red-
didit, sed etiamnum ea tenet ut ejus qui ad diem dictam non sol-
verim. Ut autem constet me ad dictam solvisse diem, recita mihi
testimonium et legem, quae jubet ea rata esse, quae alius cum alio
pepigerit: proinde nihil utique deme jam queri potuit.

