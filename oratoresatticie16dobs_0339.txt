EPISTOLAE. 839

nibus nullum unquam vel minimum detrimentum cepistis. Ea
enim, o Athenienses, in Republica ratio mea suit, non ut vos alios
alii vinceretis aut ut civitatem contra semetipsam acuerem, sed ad
ea vos incitavi, unde gloriam et magnanimitatis opinionem relaturos
vos arbitrarer. Quae cum omnes, tum vero adolescentes, admirari
debent, nec eum requirere solum qui captator aurae popularis vul-
gique cupiditatum administer omnium in republica sit—talium
enim nulla unquam penuria futura est—, sed eum etiam qui bono
studio vestra errata. reprehendat. Quin et alia multa praetereo,
propter quae alius, qui nullam aliam navasset operam, jure suae
salutis haberi rationem postularet, ut aedilitia munera, ut trire‘
mium instructiones, ut largitiones pecuniarias, omnibus necessariis
temporibus: quibus me non modo primum succurrisse constabit,
sed alios etiam esse adhortatum. Qu‘orum singula cogitate, Athe-
nienses, quam ea calamitate indigua sint quae me oppressit. Cum
vero plurimis nunc in malis verser, quid primum deplorem dubito.
Utrum aetatem, qua. periculosum exsilium experiri praeter consue-
tudinem et dignitatem cogor? an ignominiam, quod nullius cri-
minis convictus et reus peractus damnatus perii? an spem, qua
frustratus, haereditatem eorum malorum, quae aliis debebantur,
cepi? Neque enim ego vel Harpali amicus fui, vel propter priora
mea acta in republica poenas dare debeo, cum et ea quorum accu-
sabar probata non sint: et ex omnibus de Harpalo factis decretis
sola ea quae ego egi civitatem omni crimine liberarint. Ex quibus
omnibus perspicitur, me temporibus circumventum, non scelerum
damnatum, injuste eam qua in omnes reos uti soletis iracundiam
experiri, propterea quod ego primus in judicium veni. Nam quid
ego aequi pro mea defensione non attuli, ex iis quae postea caeteros
reos conservarunt? aut quid amplius vel nunc dicere quisquam
possit? Nemo certe: nam quae facta non sunt, ea faeta ut sint
efficere nemo potest. Sed de his quanquam scribere multa pos-
sem, desino, quod innocentiae conscientiam experientia me docuit
ad juvandum parvas habere vires, ad augendum autem animi dolo-
rem omnium esse acerbissimam. Postquam vero pro vestra sapi-
entia reis omnibus reconciliati estis, et mihi reconciliamini, o Athe-
nienses: neque enim, testor deos et heroes, ulli vestrum injuriam
feci,—et mihi omnis anteacta vita mea testimonio est, cui merito
plus-fidei haberetur a vobis quam isti crimini, quod nunc in me
conjectum illud quidem est, sed probatum et demonstratum
non est—, neque me pessimum aut minimae fidei esse inter
eos quos calumnia impetiit deprehendetis. Jam ob discessum
meumjure irasci mihi non potestis: neque enim ideo abii, quod
aut de vobis desperarem aut uspiam alio respicerem, sed pri-
mum carceris ignominiam animo ferebam graviter, deinde propter

lm ,

