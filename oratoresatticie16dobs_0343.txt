EPISTOLAE. 843

decrevistis. Miror autern, si nemo vestrum cogitat, turpe esse ut

populus Atheniensis, sapientiae doctrinaeque opinione praestans

omnibus, ad quem in calamitatibus tanquam ad commune asylum

confugi solet, Philippo inhumanior videatur, qui (ut in potestate

regia educatum probabile est) a nemine admonitus, tamen cum se-

cundissima fortuna usus esset, humanitatis se maxime essue memo-

rem oportere censuit, et ab iis qui adversus ipsum in acie steterant,

et cum quibus de summa rerum depugnarat, qui et cujates essent
neque perquirere neque prodere ausus ε etenim, ut apparet, non ut
plerique vestri oratoreS, eadem in omnes esse vel justa vel honesta
putabat, sed ratione habita dignitatis etiam talia concludebat et
decernebat. Vos autem, qui estis Athenienses, et liberali doctrina
perpoliti, quae stupidos etiam efficere, tolerabiles putatur, primum,
quod omnium iniquissimum est, quarum rerum patrem accusant
quidam, ob eas filios in vincula conjecistis 3 atque ita agere perinde
esse dicitis, ac si aequalitatem in ponderibus aut mensuris quaere-
retis, et non de virorum instituto vitae et ratione reipublicae consul-
taretis: 'in qua quidem inquisitione, si bona et popularia et studio
Reipublicae juvandae suscepta Lycurgi acta videbuntur, non modo
nullo affici malo, sed quibusvis a vobis ornari beneficiis ejus libe-
ros, aequum est3 sin contraria, illum, dum viveret, poenas dedisse
oportuit, hos vero ne sic quidem, propter objecta patri a quibusdam
crimina, per iracundiam plecti. Omnibus enim omnium delictorum
quasi meta est obitus. Quod si hoc eritis animo, ut aliqui populi
studiosis irati ne curn mortuis quidem in gratiam redeant, sed ini·
micitias etiam ad liberos usque propagent tradantque posteri3‚ po-
pulus autem, cujus causam quique populares agunt, dum horum
opera utitur, beneficiorum meminerit, postea floccifaciat, nihil erit
miserius quam populi tueri partes. Quod si Moerocles respondet,
haec argutiora esse quam quae intelligat, se vero eos, ut ne effuge-
rent, in carcerem compegisse, quaeritote ex eo, cum Taureas et
Pataecus et Aristogiton atque ipse in carcerem traditi non modo
vincti non fuerint sed et conciones habuerint, cur istam aequitatem
non perspexerit. Sin se tum magistratu quidem esse functum di-
cet, sed orationes in publico non habuisse, idque permissum sibi
fuisse legibus: aequum esse qui potest, ut magistratu fungantur
hi, quibus verba facere non licet, illi vero in vinculis teneantur,
quorum de vobis saepe bene meritus fuit pater? Ego quidem haec
conjungere et concludere non possum: nisi hoc publice vultis
ostendere, et vaecordiam et impudentiam et affectationem impro-
bitatis in civitate valere et majorem habere spem incolumitatis. ac,
si quid secus acciderit, tales absolvi; meliorem autem tueri partem
vitamque modestam et popularem instituere periculosum esse, ac,

