IN CTESIPHONTEM. 115

magis adversa fuit. An quod is qui scitum fecit non dignus est
supplicio? Ergo nullae sunt apud vos rationum vitae referendarum
leges, si hunc absolveritis. Illud vero nonne ingemiscendum, si
quidem olim aureis coronis, quibus populus a Graecis donabatur,
referta erat orchestra, eo quod dies hic hospitalibus coronis con-
stitutus erat: nunc ex Demosthenis in rep. administranda institu-
tis vos neque coronis neque praeconiis donati sitis, iste autem prae-
dicatione sit ornandus? Atqui siquis ex poetis tragicis, qui paulo
post histriones in scenam producturi sunt, faceret in tragoedia Ther-
sitem a Graecis coronari, nemo vestrum ferret, quoniam dicit eum
Homerus ignavum et sycophantam fuisse: vos autem cum istius-
modi homini coronam imponetis, non putatis vos Graecorum om-
nium judiciis exsibilatum iri? Majores enim vestri, si quid rebus
suis splendidum ac praeclarum inesset, id populo adscribebant3 si
quid abjectum atque infimum, in malos oratores conferebant: at
Ctesiphon arbitratur, quam Demostheni detraxeritis ignominiam,
populo vos circumjicere oportere.

85. Enimvero dicitis vos fortunatos esse, quemadmodum estis et
merito quidem, decreto autem confirmabitis vos a fortuna derelictos,
a Demosthene beneficiis esse affectos, et quod est omnium absur-
dissimum, in iisdem judiciis eos qui repetundarum sunt damnati
infamia notatis, huic quem ipsi scitis mercede remp. administrasse
coronam imponetis : ludorum etiam Dionysiacorurn judices, si ini-
quam de choris cyclicis sententiam tulerint, mulctatis, iidem autem
VOS, non chororum cyclicorum judices constituti sed legum virtu-
tisque civilis, praemia non secundum leges neque paucis ac dignis,
sed ei qui haec ambiendo assecutus sit, largiemini. Ergo ex judicio
discedit talis judex, suis quidem opibus diminutis, oratoris autem
auctis et confirmatis. Vir enim privatus in civitate libera lege et
calculo suo rex est: cum vero haec alteri concesserit, suurn ipse
principatum dissipavit. Deinde jurisjurandi quidem religio, qua
obstrictus judicat, assidue ipsum comitans afflictam ex illius scili-
cet violatione crimen natum est: gratia vero ei, cui beneficium fa-
cere studebat, non innotescit; nam calculus secreto redditur.

86. Videmur autem, Athenienses, simul et fortunati esse et de
republica periclitari pari imprudentia. Nam quod his temporibus
liberae civitatis firmamenta multi paucis projicitis, non laudo : quod
autem inde non increbuit in nos seges oratorum improborum simul
et petulantium, eo nomine fortunati sumus. Talia enim ingenia tulit
quondam respublica, quae populum adeo facile perdiderunt. Gau·
debat quippe assentationibus ; ita illum non ii quos metuebat, sed ii
quorum fidei se commiserat, everterunt. Quorum quidem nonnulli
etiam ipsi in triginta tyrannorum numero fuerunt, qui plus quarn mille
et quingentos cives indicta causa necaverunt, nc criminibus quidem

