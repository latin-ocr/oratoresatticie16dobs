112 IN CTESIPHONTEM.

nemo praemonuerit, internoscere possitis. Id tantum, quod istorum
utriusque commune est quodque de iis apud vos merito dici potest,
exponam. In foro igitur circumcursant veram alter de altero opi»
nionem habentes, vocesque minime falsas jactantes. Negat se Cte-
siphon sibi quicquam timere; sperat enim se stolidum quendam et
imperitum visum iri : sed Demosthenis in administranda rep. quae-
stus flagitiosos et consternationem et ignaviam, ea vero se pertime-
scere confirmat. Demosthenes contra, curn in se ipse intuetur, se-
curo se animo esse praedicat; at Ctesiphontis improbitatem et le-
nocinia vehementer perhorrescere. Quos igitur sua mutua sententia
flagitiorum arguit, vos communes utriusque judices criminibus ne
absolvite. Ἴ

76. De iis vero quae in me congeret maledictis pauca nunc prae-
fabor.'Audio enim Demosthenem dicturum, rempublicam a se qui-
dem multa* commoda, a me autem multa damna suscepisse, et
simul Philippum et Alexandrum atque inde nata crimina in me re-
jecturum. Est enim, ut videtur, adeo callidus verborum artifex, ut
jam non satis habeat, siquid ego in rep. gessi vel siquas orationes
“ apud vos habui, incusare, sed ipsum vitae meae otium criminatur
meumque silentium insimulat, ne quis ei locus scilicet calumniae va-
cuus relinquatur3 coetus porro et colloquia, quae in gymnasiis cum
adolescentulis habeo, reprehendit; quin et contra hanc ipsam ao-
tionem statim orationis suae initio crimen quoddam afferet, me litem
ei intendisse non studio reipublicae adductum, sed ut me Alexandro
ostentarem propter inimicitias quae illi cum isto intercedunt. Enim-
vero, ut accepi, ex me etiam quaesiturus est, cur ego rerum a se ge-
starum summam reprehendam, singulas vero neque interpellarim
neque injudicium adduxerim, sed longo demum intervallo, et cum
in republica administranda non assidue versatus essem, ad accu-
sandum accesserim.

77. Ego vero neque Demosthenis consuetudinem et colloquia
mihi unquam invidenda duxi, neque meorum rne pudet, neque quae
coram vobis a me dicta sunt indicta esse velim, neque, si quales
iste habuit conciones habuissem, mihi diutius vivendum putarem.
Meum vero silentium, Demosthenes, vitae meae continentia peperit:
parvo enim sum contentus, nec majora turpiter concupisc0, itaque
et silentio utor et ad dicendum venio consilio adductus, non insita
ingenio luxuria coactus. At tu opinor accepto munere siluisti, con-
sumpto vociferatus es; dicis autem, non cum tibi videatur neque
ea quae velis, sed cum ii qui operam tuam mercantur imperarint:
neque ea te pudet arroganter decantare, quae paulo post a te con-
ficta esse arguentur.

78. Namque in judicium deducta est haec de scito Ctesiphontis
actio, quam tu me intendisse dictitas, non quo reipublicae studerem,

