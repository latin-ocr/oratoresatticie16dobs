ORATIO AMATORIA. 799

usuvenerit ut omnibus supra modum placeas. Id quod signum est
tuae virtutis evidentissimum. Nemini enim ea negasti, quae jure
honesteque tribui possunt: quae vero cum probro conjuncta sunt,
ea nec sperare quisquam in animum inducit3 tantam virtutis et
honestatis appetentibus potestatem, impudentibus desperationem,
affert tua modestia. Praeterea, cum in adolescentia plerique mo-
destiae laudem taciturnitate venentur, tu tantum ingenio polles, ut
sermonibus et colloquiis tuis non minorem quam caeteris omnibus
rebus apud familiares tuos laudem sis assecutus: tantus tuus lepos
est, tanta suavitas, tum seriis tum jocosis in rebus. Cum et sim-
plex sis absque delicto, et acutus absque malitia, et humanus cum
ingenuitate, ac denique talis, qualis ferme filius Cupidini e Virtute
nasceretur.

6. De fortitudine autem-nam et hanc praeterire non decet, quan-
quam tua quidem natura multas adhuc accessiones recipit, se·
quensque tempus laudaturis magnam copiam suppeditabit, tamen
pulcherrimae sunt ista aetate laudes, qua nihil delinquere caeteris ,
est optabile—ac tua quidem fortitudo cum ex aliis rebus celebrari
possit,⁴ tum vero propter exercitationem, cujus vel plurimi testes
exstiterunt. Fortassis autem in primis dicendum est, quam pru-
denter id studium caeteris praetuleris. Nam prudens agendarum
rerum delectus in adolescente, commune signum est et animi libera-
lis et cordati ingenii. Quapropter nec istius instituti laus est prae-
termittenda. Cum igitur scires a reliquis certaminibus nec servos
nec peregrinos excludi, istud vero solis propositum esse civibus,
nec nisi ab optimatibus expeti, sic eo te contulisti. Ad hoec, si
qui currendo se fatigent, eorum nec fortitudinem nec animi prae-
stantiam augeri, eos vero qui pugilatu aut aliis ejus generis ludis se
exerceant, praeter mala corporis, etiam ingenia corrumpere cum
judicares, splendidissimum pulcherrimumque exercitationis genus
tuaeque naturae aptissimum elegisti, quod et armorum cousuetu-
dine, et cursuum tolerantia, belli simulacrum repraesentet ; et ma-
gnificentia, et splendore apparatus, potentiae deorum simile videa-
tur: praeterea et spectatu jucundisssimum sit, et e plurimis variis-
que generibus constet, et ingentia praemia merito consequatur.
Praeter enim ea quae tribuuntur, ipsa etiam exercitatio et tam prae-
clarum studium non parvum praemium hcmini vel mediocriter
virtutis studioso videatur. Quod Homerici carminis testimonio vel
in primis comprobatur, in quo et Graecos et Barbaros tali apparatu
gessisse bellum fecit inter sese: praeterea etiam hodie Graecarum
urbium non abjectissimis, sed maximis, in certaminibus uti eo fami-
liare est.

7. Institutum igitur honestum aeque ac dilectum universis om<
nibus est. Quia vero putabas nihil prodesse rerum pulcherrimarum

