ADVERSUS EUBULIDEM. 751

ciperent, persuadere non potuissem, hue me inscripsi? Ubi? Quibus
rationibus, quibus illos qui germani cives non sunt uti constat?
Nusquam. Quomodo tandem? In eo municipio, in quo avus patris
mei pater, in quo pater meus versatus est, in quo me versatum esse
constat.

15. Et quo pacto nunc vobis evidentius quisquam probet, jus
sibi esse civitatis? Cogitet enim unusquisque vestrum, Athenienses,
quonam alio modo, quam ego feci, cognatos suos demonstrare
posset, cum pro testimonio dicant, cum jurent,· cum olim jam inde
a primordio iidem sirit? Quas ob res ego bonitate causae fretus, ad
vos confugi; quod videam, Athenienses, judiciorum majorem esse
auctoritatem, non modo quam Halimusiorum‚ qui me ejecerunt,
sed etiam quam senatus, et populi. Nec injuria. Quicquid enim
spectetur, sententiae vestrae justissimae sunt. Cogitate illud etiam,
vos, qui e magnis municipiis estis, nulla re privare quemquam, nec
accusatione, nec defensione. Ac multa bona vobis eveniant, qui
ea re recte usi estis, qui iis etiam qui moram petierunt, parandi se
facultatem non ademistis. Qua re et calumniatores, et eos qui
propter simultatem aliis insidiantur, convincitis. Ac vos quidem
laudandi estis, Athenienses, qui autem re bona et justa male sunt
abusi, vituperandi. In nullo'autem municipio, quam in nostro,
crudelius esse actum reperietis. In eo enim fratrum uterinorum
et germanorum alios ejecerunt, alios non: et homines natu gran-
des inopes, quorum filios retinuerunt. Harum etiam rerum, si
vultis, testimonia vobis exhibebo. Quodque omnium gravissimum
est, factiosi id fecerunt; neque per deos oro vos, in malam partem
quisquam vestrum accipiat, si eos qui me laeserunt. improbos esse
ostendero. Eorum enim vobis improbitate demonstranda, ipsam
calamitatem quam accepi narraturus mihi videor. Isti, cum qui-
dam homines peregrini, cives fieri vellent, Anaximenes et Nico-
stratus, communiter quinas quisque drachmas inter se distribue-
runt. Hoc cum scire se neque Eubulides, neque gregales ejus
ejurare audeant, nunc tamen eos non ejecerunt. Quid autem eos
privatim non facturos putatis, qui publice haec facere non dubita-
runt? Multos, Athenienses, Eubulidea factio et perdidit et conser-
vavit, argenti gratia. Nam prius etiam—ad rem faciet quod dicam,
Athenienses-cum tribunus plebis esset Eubulidae pater, ut dixi,
Antiphilus, commentum excogitat, ut a quibusdam nummos aufer-
ret, et ait, se commune album perdidisse. Quare persuasit Hali-
musiis ut inter sese suffragia ferrent. Et accusatos decem muni-
cipes ejecit, quos omnes praeter unum judices receperunt. ,Et hoe
seniores omnes norunt. Multum certe abfuit, ut aliquos relin-
querent, qui Athenienses non essent, cum germanos etiam cives
per factionem ejicerent, quos judicium recepit. Cumque patri meo

lm,

