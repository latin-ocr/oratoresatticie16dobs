EPISTOLAE. 845

stare ignoto alicui esse notum quam rempublicam ex utilitate
populi administrare. Nam, ut is, qui suadet aliquid aut magistratu
fungitur, placeat omnibus, fieri non potest: tamen, siquis populi
rebus ex animo consultum cupit, dignus est qui conservetur. Quod
nisi fiet, docebitis omnes, alios potius esse colendos, quam popu-
lum, et cavendum esse nequis aliquid utile vobis gessisse intelli-
gatur. Omnino autem commune probrum est, Athenienses, et
totius civitatis calamitas, quod invidia plus valere apud vos quam
gratiae putatur: cum praesertim illa morbus sit, hae in deorum nu-
merum referantur. At nec Pytheam praetermittam qui pro sug—
gesto duntaxat popularis est, postea vero paratus ad omnia quae
vobis adversantur. Quem, dum vestras in gerenda republica et
concionibus habendis partes tuebatur,Aquis nescit ut servum agitari
et peregrinitatis accusari solitum propeque vaenundatum ab istis,
quibus nunc inserviens orationes illas contra me scripsit? Post-
quam autem ipse nunc ea facit, propter quae tum alios crimina-
batur, ita esse locupletem, ut et duas meretriculas alat, quae ad
tabern eum usque, optimae sane mulieres, redegerunt; et quinque
talenta mulctae nomine facilius nunc solverit, quam olim totidem
drachmas solvere potuisset, et praeter haec a vobis non modo
admissum ad gubernacula ci⁷vitatis‚ quod commune probrum est
omnibus, sed et patria sacra Delphis pro vobis fecisse? Quod si
talia et tanta exempla viderint omnes, de quibus nemo est quin
populi deligere et tueri partes perniciosum esse judicet, vereor ne
aliquando nulli futuri sint qui causam vestram tueantur, si prae-
sertim alios naturae debitum et fortuna et aetas sustulerit, ut Nau-
siclem, ut Charetem, ut Diotimum, ut Menestheum, ut Eudoxum,
praetereaque Eudemum et Ephialtem et Lycurgum, alios ipsi pro-
jeceritis, ut Charidemum et Philoclem et me, quibus vos nec ipsi
ullos vestri esse stodiosiores putatis : si vero quosdam aeque stu-
di0s0s‚ non invideo. Vellem autem, si vos ita ut aequum est eos
tractabitis, neque ita ut nos male mulctabitis, eos esse posthac
qffamplurimos. Sin talia, qualia nunc, exempla edideritis, quis est,
qui se toto animo in istum ordinem dare velit? Qui quidem simu-
lent, ut hactenus, sic etiam deinceps, non deerunt. Absit autem
ut eorum animi sic palam conspiciantur, ut istorum, qui quae tum
palam inficiabantur, ea nunc ita agunt, ut neminem vestrum vel
metuant vel revereantur. Haec igitur cogitanda sunt, Atheni-
enseS, neque vel benevoli negligendi, vel iis qui civitatem ad
acerbitatem saevitiemque impellunt auscultandum. Nam hic
rerum status multo magis benevolentiam et humanitatem flagitat
quam tumultus et simultates, quas quidam in immensum exag—
geratas usurpantes contra vos operam locant ad ea negotia con-

