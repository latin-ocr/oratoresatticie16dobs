826 EXORDIA CONCIONUM.

quemadmodum eos decet, qui se nemine posteriores perhiberi
volunt, sobrie prudenterque caveatis.

XLII.

Non idem tempus esse existimo, Athenienses, et gratificandi
vobis et ea quae mihi optima factu videantur consulendi. Saepe
enim video si quis praeter animi sententiam in aliqua re gratificetur, =
id majores peperisse inimicitias, quam si statim ab initio adversatus
esset. Quod si omnes in eadem sententia essetis, neque si miht
officium facere videremini prodirem, supervacaneum esse existimans
his, qui sua sponte quae oporteret facerent, suadere, neque etiam
si res aliter se haberet. Magis enim meipsum qui unus sim igno-
rare quae optima sint, quam vos omnes, crederem. Quia vero video
vestrum alios assentiri mihi, dissentire ab aliis, operam dabo ut
his adstipulatoribus caeteros in meam sententiam pertraham. Quod
si non auscultandum putabitis, non reete facietis: sin audire cum
silentio non gravemini, alterutrum ex eo commodumpercipietis.
Aut enim, si quid utile suadere videbimur, id amplectemini, aut in
ea quam probatis sententia firmius permanebitis. Nam si eas
ratiOnes, propter quas nostra opinione nonnihil erratis, nullius esse
momenti apparebit, quae nunc statuitis nixi rationibus eligetis.

XLIII.

Vellem, Athenienses, quantam iste approbationem sua oratione
consecutus est, tantam eum laudem in ipsis rebus gerendis adi-
pisci. Nam neque ei, deos testor, male volo, et vobis bene cupio,
Sed videte, Athenienses, ne sit aliud orationem habere commodam,
aliud negotia deligere profutura: neve illud oratoris sit, hoc ho-
minis cordati officium. Vos igitur plebeii, maximique natu in
primis, dicendi facultate summis oratoribus pares esse non de-
betis—nam id eorum qui sunt exercitati munus est—z sed pru-
dentia vel aequare εοε, vel potius superare—nam experientia mul-
tarumque rerum usus eam ingenerant—-. Ne igitur, Athenienses,
committite ut in praesentia hoc ignorasse videamini, verborum for-
titudinem atque audaciam, nisi justus apparatus et vires accesse-
rint, ut jucundas esse auditu, sic ad agendum periculosas. Nam
illud statim, ‘ prohibendas esse grassatorum injurias‚' quamsit ver-
bum praeclarum auditis. At in primis rem ipsam spectate. Vin-
cendi sunt hostes pugnando ab iis qui hujus verbi splendorem
adepturi sint. Nam dictu quidem, Athenienses, facilia sunt comnia,
factu vero non item omnia: nec enim pari labore et sudore ad di-
cendum et ad agendum pervenitur. Ego vero vos natura Thebanis
nihilo esse puto inferiores—insanirem etenim-sed minus instru-
ctos. Nunc igitur in primis parare nos debemus, quando dudum

