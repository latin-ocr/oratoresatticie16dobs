IN CTESIPHONTEM. 87

31. Esto, at enirn aeneis et adamantinis, ut ipse jactat, muris re-
gionem nostram munivit, Euboeorum ac Thebanorum societate. Imo
vero, Athenienses, tres gravissimae hac in re injuriae omnino insciis
vobis sunt illatae. Quanquam autern ad miram illam Thebanorum
societatem explicandam festinem, tamen ut suo quaeque loco perse-
quar, Euboeorum primum mentionem faciam. Multis vos ac magnis,
Athenienses, affecti injuriis tum a Mnesarcho Chalcidensi, Calliae
et Taurosthenis patre, quos iste nunc accepta mercede non dubitat
cives Atticos decreto nominare, tum a Themisone Eretriensi, qui
vobis pacis tempore Oropum ademit, horum tamen omnium ultro
obliti, statim ac Thebani in Euboeam trajecissent, et urbes ejus in
servitutem redigere conarentur, intra quinque dies Euboeis et classe
et pedestribus copiis opem tulistis, et priusquam triginta dies prae·
terierant‚ Thebanos accepta fide dimisistis, et Euboea potiti urbes-
que et reip. statum iis, qui haee vobis commiserant, uti rectum et
justum erat, reddidistis, iniquum 'scilicet esse rati, ubi fides habe·
retur, iracundiae meminisse.

32. At vero tantis vestris beneficiis affecti Chalcidenses nequa-
quam parem vobis referebant gratiam, sed cum in Euboeam copias
trajecistis opem Plutarcho laturi, primis quidem certe temporibus
amicitiam simulabant, verum statim ut ad Tamynas processimus, et
Cotylaeum quem vocant mo'ntem superavimus, tum illico Callias ille
Chalcidensis, quem Demosthenes accepta mercede collaudabat, cum
videret civitatis nostrae exercitum in angustias quasdam conclusum,
unde nisi praelio vicisset nullus erat receptui locus, nulla vel terra
vel mari auxilii spes, z's inquam, coacto ex omni Euboea exercitu,
copiisque a Philippo accersitis, et simul cum eo frater ejus Tauro-
sthenes, qui nunc omnibus dextram porrigit atque arridet, traje-
ctis Phocensibus mercenariis, in vos impetum fecerunt tanquam
funditus deleturi. Quod nisi primum deorum aliquis exercitum ser-
vasset, deinde milites vestri, pedites atque equites, se viros fortes
praebuissent, et juxta Circum equestrem ad Tamynas collatis signis
vicissent, hostibus supplicibus data fide dimissis, omnino periculum
fuit ne civitas nostra gravissimum dedecus subiret. Neque enim in
bellis adverso Marte pugnare maximum est malum: sed ubi quis
cum adversariis se indignis congressus excidat victoria, dubium non
est conduplicari calamitatem. Vos tamen, talibus injuriis acce-
ptis, iterum eos in gratiam recepistis.

33. Callias vero Chalcidensis, cum sibi a vobis veniam impe-
trasset, brevi post tempore ad ingenium remig-rabat, cum enim Eu-
boicum concilium verbo Chalcidem convocaret, re vera Euboeam
contra vos muniebat, insignemque sibi dominationem comparans.
Et ejus obtinendae adjutorem sibi futurum Philippum sperans, abiit
in Macedoniam, et cum Philippo passim profectus est, et in fami-

