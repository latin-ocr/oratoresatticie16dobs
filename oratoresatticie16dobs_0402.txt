50 DE MALE GESTA LEGATIONE.

civium album inscriptus, populo largitionibus corrupto, se gladio
collum ei praecisarum minitaretur, qui pacis mentionem fecisset:
tandem eo rem illi perduxerunt, ut cupide pacem amplecterentur,
cedentes omnibus possessionibus, moenibus dejectis, praesidio re-
ceptO, et praefecto Lacedaemonio, et populi auctoritate ad xxx.
tyrannos translata, qui MD. cives indicta causa oeciderunt. Talem
temeritatem esse cavendam, monuisse me profiteor, ea vero quae ι
paulo ante dixi, esse imitanda. Neque enim ab alienis illa, sed ab
omnium conjunctissimo audiebam. Nam Atrometus pater noster
——cui tu maledicis, cum eum ignores, neque videris quisnam sua ⁷
aetate fuerit, idque Demosthenes, cum maternum tuum genus a
vagabundis Scythis originem trahat—sub xxx. tyrannis profugit,
et populum restituit. Et matris nostrae frater, avunculus noster,
Cleobulus, Glauci Acharnensis F„ cum Demaeneto Buzigo, Chilo-
nem Lacedaemonium navali praelio vicit. Itaque domesticum mihi
est, et usitatum, urbis adversos casus auribus accipere.

25. Objicis mihi praeterea concionem in Arcadia apud x. M. vi-
rorum habitam, et legationem illam, meque immutatum esse dicis,
cum sis ipse mancipii similis, et tantum non Threiciis notis com-
punctus transfuga. Ego vero in bello, quantum fieri potuit,-Arcadas
et ceteros Graecos contra Philippum concitavi, cum autern morta-
lium nemo reipublicae opem ferret, sed alii eventum otiose exspe-
ctarent, alii nos oppugnarent, urbani autem oratores ex bello quo-
tidiano suo luxui sumptus suppeditarent, populo me suasisse fateor,
ut cum Philippo reconciliaretur, et pacem jungeret, quam tu nunc
turpem existimas, cum arma nunquam attigeris. Ego vero eam
longe honestiorem bello esse affirmo. Sunt autem, Athenienses,
legati spectandi ex eo tempore, quo legationem obiverunt: duces e
copiis, quibus cum imperio praefuerunt. Etenim et statuas erigitis,
et principem locum assignatis, et coronas, et victum in curia datis,
non iis qui pacem renunciarint, sed iis qui hostes praelio superarint.
Quod si bellorum rationes a legatis reposcentur, praemia ducibus
tribuentur, efficietis, utnulla unquam bella. vel humaniter gerantur,
vel placide componantur. Nemo enim legatus ire volet.

26. Nunc reliquum est, ut de Cersoblepte et Phocensibus, ac
ceteris objectis mihi criminibus dicam. Ego, Athenienses, et in
priore et in posteriore legatione, quae vidi, ut vidi, quae audivi, ut
audivi, renunciavi. Quae igitur haee utraque fuerunt, quae et vidi et
audivi de Cersoblepte? Vidi ego, et legati omnes, Cersobleptis
filium, obsidem Philippo datum: idque etiam nunc ita se habet.
Accidit autem, dum priore legatione fungebamur, ut ego cum col-
legis hue redirem, Philippus autern in Thraciam egrederetur, qui
nobiscum pepigisset, dum vos de pace deliberaretis, se Cherso-
nesum armis non invasurum. Illo igitur die, quo vos pacem decre-

