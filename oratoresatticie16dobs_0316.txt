816 EXORDIA CONCIONUM.

si qua opinio sinistra nostraque urbe indigna vulgo de nobis subo-
riatur. In quo cum recte sentiatis, reliqua quae curn hac sententia
consentiant studio non habetis, sed subinde ad ea facienda indu-
cimini,quae et ipsi minus esse recta fateamini. Quanquam autem
compertum habeo, laudatores omnibus esse jucundiores quam mo-
nitores, non tamen eas blanditias ita expetendas esse mihi censeo,

ut alia quam quae prodesse vobis persuasum habeo dicam. Quod “

si principio recte sentiretis, nihil publice faciendum erat, quod pri-
vatim reprehenderetis, ne id, quod nunc fit, usuveniret: ut de qui-
bus quisque dictitat, quam et turpia haec et acerba
sunt, et, quou sque tandem haec progredientur?
illa ipsa in consessu quisque ipse et probaret et faceret. Ac vel-
lemequidem, quemadmodum scio e re vestra esse ut optima di-
centem audiatis, sic scire me itidem optima dicenti esse profutu-
rum. Multo enim libentius verba facerem. Nunc equidem metuo,
sed tamen ea quae confido utilia visum iri, etiamsi vos non pareatis,
tamen proferre non verebor.

XXIII.

Etsi quis, Athenienses, qui nullam aliam causam prius apud vos
egisset, nunc de criminibus quae legati nostrae urbi -falso impingunt
dicat, ei esset opinor ab omnibus ignoscendum. Nam aliis in rebus
vinci ab adversariiS, non tam fortasse culpa quam calamitas dici
queat : quippe cum et in fortuna et praefectis et multis aliis aliquid
situm fuerit cur prius res vel bene vel male gereretur. Sed in sui
defensione pro dignitate veteris gloriae non posse verba facere, id
fieri culpa ingenii eorum quibus id evenit inveniemus. Quod si
alii essent apud quos verba de vobis fierent, neque isti tam confi-
denter mentiti essent, opinor, neque auditores multa dicta istorum
tulissent: nunc et caeteris in rebus alii vestra facilitate fruuntur
omnes, et in hoc isti negotio nunc vel in primis. Tanta enim
aequitate vestrarum aurium contra vos sunt usi, quanta satis scio
nullorum aliorum uti potuissent. Mihi autem aequum videtur ut
propterea vos et diis gratiam habeatis, Athenienses, et istos ode-
ritis. Nam quod Rhodiorum populum, qui aliquando coram multo
petulantius in vos invectus fuerat, vobis supplicem esse factum
vidimus, id ego nostrae urbis felicitati tribuo. Quod autem stolidi
isti neque hoc considerant, cum id ita palam cernere liceat, neque
illud etiam quod vos saepenumero singulos istorum conservastis,
et in eorum temeritate atque infelicitate, quoties suapte auctoritate
bella susceperant, corrigenda plus negotii habuistis, quam vestris
ipsorum rebus agendis, id vos mea quidem opinione ad ingentem
iracundiam commoveat. Sed quid agas? istis fortasse fatale est
nunquam in secundis rebus sapere: nobis autem cum propter nos

-2—-.—. ,Α .--

