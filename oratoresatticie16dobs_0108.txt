608 ADVERSUS PHAENIPPUM.

DECLARATIO.

9. Auditis, Judices, Pamphilo inquit et Philoleo Rhamnusiis
communiter talentum ex fundo debeo, et Aiacidae Phlyensi quater

mille drachmas, et Aristomeni Anagyrasio quatuordecim minas. ⁸

Quamobrem igitur, Phaenippe, cum ego testibus adductis te inter-
rogarem, nunquid deberes propter fundum, et juberem ostendere
libellos indices si qui forte adessent, et testes adhiberem, ne mihi
postea fictitii creditores exsisterent, tum nullum aes alienum decla-
rasti: postquam autem secundo mense mihi declarationem tradi-
disti, legejubente id intra triduum fieri, nunc veniunt creditores,
et aes alienum amplius trium talentorum? Quia, bone vir, nihil aliud
struis, nisi ut quantum ego publice aerario debeo, tantundem et tu
privatim debeas. Mentiri te autem, Phaenippe, et cum perjurio ad
hos venire, te manifeste convincam. Cape mihi, scriba, Aiacidae
et Theotelis testimonium, quibus iste se quater mille drachmas de-

bere falso inscripsit, atque olim reddidit, non ultro, sed judicio da-
mnatus. Recita.

TESTIMONIUM.

10. Eumne, Judices, qui ita palam in omnibus injuste fecit de-
clarationem, qui neque legum ullam rationem habuit, quae diffini-
erunt intra quae tempora declaratio facienda sit, neque privatarum
pactionum, quas aeque firmas existimamus; praeterea, qui signa
conclavium aperuit, et frumentum domo exportavit et vinum; atque
insuper materiam aestimatam post permutationem vendidit, quae
pluris quam triginta minarum fuit: et quod omnium maximum, aes
alienum commentus est permutationis gratia: eum juste fecisse de-
clarationem pronunciabitis? Minime vero, J udices. Quo enim ver-
tere se debebitis cui in sententia vestra praesidii nihil erit, si homines
divites et nunquam de vobis bene meriti, multum et frugum et vini
percipientes, idque triplo pluris quam prius distrahentes, meliore
fuerint apud vos conditione? Quod minime nunc fieri debet: sed
quemadmodum publice juvistis omnes eos qui in fodinis laborant, sic
et privatim me juvatote nunc. Etenim, si servus, non civis vester,
essem, visa industria mea et studio erga vos, sublevassetis me
sumptibus, et aliquem alium fugitivum comprehendissetis; eodem
modo, ubi tria talenta solvero quae debeo, et vires recuperare, rur-
sus sublevato calamitoso aliquo, ad me quoque venietis: nunc vero
me missum ut faciatis, omnes vos oro, Judices, et, cum aequa di·
xerim, precor ut me juvetiS, et ab istis exagitari ne patiamini.

