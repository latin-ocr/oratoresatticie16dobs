ADVERSUS CALLIPPUM. 709

me testimonium facile dicturos producere, tum ex argumentis tum
ex hoc testimonio facile a vobis intelligetur. Me autem pro patre
jusjurandum ei dare voluisse, quemadmodum lex jubet, si quis de-
functum accusans curn haerede agat, non videri mihi vel promisisse
patrem se isti redditurum pecuniam a Lycone relictam, vel commen-
datum istum patri a Lycone: Phormionem item affirmasse rationem
semetipsum cum Lycone subduxisse et in mandatis accepisse ut
Cephisiadae pecuniam redderet sibi ab Archebiade demonstrato; et
cum Callippus primum ad mensam Lyconem 'obiisse dixisset, et
ipse literas videre vellet, nunquid nummorum hospes reliquisset, eas
ostendisse se, quibus iste inspectis, cum vidisset scriptum esse ut
Cephisiadae redderetur, tacitum abiisse, nullam neque controversiam
moventem, neque quicquam interdicentem de pecunia, uti constet,
harum rerum testimonia utraque et lex recitabuntur.

TESTIMONIUM. LEX.

6. Vobis porro ostendam, Judices, Lyconem Callippo non esse
usum. Arbitror enim id quoque contra istius insolentiam mihi ali-
quid commodaturum, pecuniam illam a. Lycone sibi dono datam
esse asserentis. Is enim quadraginta minis nauticae pecuniae in
Thraciam Megaclidi Eleusinio et Thrasyllo fratri ejus mutuo datis,
cum eo navigandi consilium illi mutassent, et periculum adire nol·
lent, conquestus de Megaclide nescio quid propter usuras, ut de-
ceptus, discordabat cum eo et litigabat, mutuum recepturus. Cum
autem de tanta pecunia multum et saepe laboraretur, Callippum
sibi Lycon nunquam usquam advocavit, sed Archebiadem et Arche-
biadae amicos: et qui eos in concordiam redegit Archebiades suit.
Ac me vera dIcere ut constet, vobis ipsum Megaclidem testem pro-
ducam.

TESTIMONIUM.

Adeo familiariter, Judices, Lycon Callippo est usus, ut eum neque
ad res suas accerseret, neque, apud eum unquam diverteret: atque
istud solum familiares istius testificari ausi non fuerunt, diversatum
apud istum esse illum, satis gnari se statim per servorum quaestiones
convictum iri, si quid tale mentirentur.

7. Dicam autem vobis etiam argumentum tantum, ut ex eo mea
quidem opinione perspecturi sitis, istum mentitum esse omnia. Ly-
coni, Judices, etiamsi istum quoque complecteretur et familiaris
ejus esset, ut iste asserit, eique, siquid sibi accidisset, nummos dono
dare vellet, nunquid eos commodius suisset recta apud Callippum
relinquere, quos incolumis reversus recte et juste recepturus esset
ab en, ut et amico et procuratore suo, sin quid ipsi accidisset, sta-

