EXORDIA CONCIONUM. 821

id aliter fortassis ceciderit, nihil mallem quam a me saltem esse
dicta. Est autem, ut videtur, non solum apud vos ea dicere difficile
quae dici debent, sed etiam cum animo suo cogitantem ea invenire.
Quod sic intelligi potest, si quis non verba vos, sed res in quibus
estis considerare putet, ac majus studium adhibeat ut vir bonus,
quam ut orator vehemens, videatur. Mihi certe—ita me dii bene
ament—‚ de rebus his cogitare instituenti, multa quae vos haud
inviti audituri essetis in mentem veniebant. Nam et de eo quod
justissimi Graecorum sitis, copiose posse dici et videbam et video,
et praestantissimis natalibus oriundi, et multa ejus generis, Sed
ea tantisper oblectatura dum audirentur, post peritura. Oportere
autem ut orator alicujus actionis suasor appareat, propter quam in
posterum etiam ali-quo bono perfruamini. Quod ego usu rerum
edoctus et raro et difficulter perspici uideo. Neque enim satis est
perspicere talia, nisi quis eadem vobis etiarn, quorum ad ea per-
ficienda requiritur auxilium, persuadere possit. Sed utut est, mei
fortasse officii fuerit dicere, quae profutura esse statuo: vestri de
auditis judicare, illisque si placuerit uti.

XXXIII.

Non obscurum fuit, Athenienses, nuper, cum eos qui sententiae
cujusdam intercedebant non audiendos putaretis, id esse eventu-
rum quod nunc fit, ut, quibus turn dicendi potestas data non fuit,
hi proxima concione verba facturi essent. Si nunc igitur quod tum
fecistis facietis, et eos, qui his quae tum decreta sunt refragari vo-
lunt, audire noletis, rursus illi eadem concione proxima arripient
atque exagitabant. Si neque decreta vestra irrita videbuntur,
neque vos ea quae profutura sunt sic egeritis ut alias utilitates
amittatis, neque certis quibusdam orationibus, tanquam histrionibus
in scena, regnantibus, addicti fueritis, et res vestrae, Athenienses,
multo meliore in loco futurae sunt, et nemo vos imprudentiores ju-
dicabit. Facite igitur, Athenienses, eumque laborem capite ut,
utraque parte aequanimiter audita, primum id amplectamini quod
et facturi sitis: deinde, si quis ea quae ad hunc modum decreta
fuerint oppugnarit, eum vos improbum vobisque malevolum esse
putetis. Nam si quis, cui dicendae sententiae potestas negata fuit,
se quid animo concepisse melius putarit quam ea fuerint quae vobis
probentur, ei fuerit ignoscendum: at re a vobis audita et dijudicata,
adhuc tamen impudenter se ingerere neque remissa pertinacia iu
plurium concedere sententiam, ea res habere suspicionem quandam
aliam eamque non justam videatur. Ac ego, si vos in sententia
permanere vidissem, tacendum in praesentia mihi censuissem. Sum
enim ex eorum numero qui illa vobis prodesse persuasum habent.
Quia vero quidam istorum sermonibus immutati videntur, eos neque

