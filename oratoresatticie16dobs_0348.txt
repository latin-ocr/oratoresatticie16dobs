IV.

ADVERSUS THERAMENIS MALEDICTA.

——-—-.

DEMOSTHENES SENATUI POPULOQUE S.

Au mo de me Theramenem, cum alia dixisse contumeliosa, tum
vero exprobrasse infelicitatem. Eum igitur ignorare, convicio, quo
nulla ejus, cui fit, declaretur improbitas, apud homines cordatos
nihil profici, non miror. Nam et in vita confidentem, et non natura
civem, et a puero in prostibulo educatum, nescire haec quam intel-
ligere facilius credi potest. Cum eo igitur, si quando rediero, et
mansero· incolumis, disputare conabor de ipsius et in me et in vos
contumeliis, eumque spero me, quamvis ab omni verecundia sit
alienus, modestiorem effecturum: vobis autem publici boni causa
volo per literas, quae hisce de rebus dicenda habeo, significare.
Quae vobis diligenter animadvertenda sunt, ut mea quidem sen-
tentia non tantum auscultatione digna, sed etiam memoria. Ego
vestram urbem omnium urbium fortunatissimamexistimo et diis
carissimam: et haec testari de vobis et Jovem Dodonaeum et Dio-
nen et Pythium Apollinem perpetuo, et obsignare insuper bonam
fortunam esse in urbe vestra. J am quae de futuris rebus significant
dii, ea eos praedicere perspicuum est: a praeteritis autem petitas
appellationes rebus quae factae sunt tribuere. Ego autem quae
apud vos egi in republica, ex iis sunt quae jam praeterierunt, ob
quae dii vos felices nominarunt. Quo igitur paeto aequum est vos
qui paruistis felices dici, eum vero qui suasit contrarium cognomen
sortiri? Nisi quis hoc fortasse dixerit, communem ¹ felicitatem,
cujus ego fui suasor, deos esse qui nominent, quibus mentiri nefas
est: privatum autem convicium, quo in me usus est Theramenes,
hominem audacem et impudentem et rationis etiam expertem ja-
ctasse. Neque vero solum e deorum oraculis bonam esse qua estis
usi fortunam reperietis, sed ipsis etiam eventibus, modo rec‘te judi-
care libeat, consideratis. Vos enim, si ut homines negotia consi-
derare vultis, felicissimam e meis consiliis urbem esse factam reperi-
etis: sin, quae dii soli eximia tenent, vos consequi postulatis, ea
quae fieri nequeunt affectatis. Quid igitur dii eximium hominibus
negatum habent? Ut bona omnia in sua manu et potestate te-
neant eaque tum servare ipsi tum donare caeteris possint, utque mali
nihil ab omni aevo vel passi vel passuri sint. Jam hisjactis sunda-
mentis, quemadmodum decet, vestrum statum considerate et cum
caeterorum fortuna conferte. Nemo enim ita vaecors est, qui vel

