ADVERSUS LACRITUM. 545

non decere censeo ut homines superbi, et sapientiae opinione tumidi,
alienum appetant, aut eripiant, eloquentia freti: haec enim sunt
improbi sophistae et male mulctandi. Lacritus autem judicium hoc
subiit, Judices, non jure fretus, cum satis sciat quemadmodum in
hoc mutuo se gesserint, sed se pro eloquentia sua in mala causa
facile orationem inventurum, et eo vos quo ipse voluerit traductu-
rum opinatur. Haec enim pollicetur et se eloquentem esse jactitat,
et¹ argentum postulat et discipulos colligit, his ipsis artibus eos
eruditurum se pollicens. Ac primum fratres suos hoc doctrinae
genere instituit, quam vos sentitis improbam esse et injustam, Ju-
dices‚ ut in vestro mercatu pecuniam nauticam mutuentur, eaque
defraudent, nec-reddant. Qui possint esse homines improbiores,
vel magistro tali, vel talibus discipulis?

11. Quoniam igitur disertus est, et eloquentia fretus ac mille
drachmis, quas magistro dedit, jubete eum docere vos, aut eos pe-
cuniam non accepisse a nobis, aut acceptam reddidisse, aut nauti-
cas syngraphas ratas esse non oportere, aut in alium usum conver-
tendas esse pecunias quam in eum ad quem ex syngrapha accepe-
runt. Horum quodcunque voluerit persuadeat vobis,·tum egomet
quoque assentiar sapientissimum esse eum, si vobis fidem fecerit de
contractibus mercatoriis judicantibus: sed satis scio non posse
fieri, ut quicquam horum vel probet vel persuadeat. ’

12. Sed his omissis, agite per deos, Judices, si contrarium acci-
disset, et non istius frater defunctus pecuniam mihi debuisset, sed
ego fratri ejus talentum, aut octoginta minas, aut plus minusve:
num putatis Lacritum eadem verba fuisse allaturum, quibus nunc
abusus est, aut se haeredem esse negaturum cedentem fratris bonis,
et non acerbissime a me exacturum, sicut exegit ab aliis, si quis
illi defuncto debuit, vel Phaselide, vel alibi uspiam 2 Quod si no-
,strum aliquis, ab isto accusatus, exceptionem opponere esset ausus,
de non danda ei actione, satis scio, fuisse eum indignaturum et
conquestururn apud vos, dictitantem inique secum agi, et violari
leges, si quis ei non dandam actionem in contractu mercatorio
pronunciasset. Tibi igitur, Lacrite, justum istud esse videtur, mihi
vero quamobrem non erit? An non universis nobis eaedem leges
scriptae sunt, et idemjus de mercatoriis actionibus? Quemquamne
ita vaecordem esse et omnes mortales vincere improbitate, ut per-
suadere vobis instituat ut decernatis, non dandam esse actionem
in causa hac mercatoria, cum vos nunc mercatorias causas dis-
ceptetis ’ζ

13. Sed quid jubes, ο Lacritc? Non satis csse censes nos frau-
dari pecunia, quam mutuavimus vobis, sed a vobis in vincula con-
jici, mulcta insuper irrogata, ni solverimus? Quid iniquius, quid
indignius, quid vobis turpius fieri queat, Judicoe, quam eos, qui in

4 Λ

