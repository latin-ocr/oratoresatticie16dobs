ARGUMENTUM ORATIONIS CONTRA TIMARCHUM.

Cum Atheniensibus post bellum Olynthiacum visum esset pacem eum Philippo fa-
cere, societate ipsi et posteris ejus decreta, decem ad eum legatos, inter quos ΑΞ-
schines etiam et Demosthenes fuerunt, exigendi jurisjurandi gratia miserunt. Rever-
sa legatione, Demosthenes orator, et Timarchus Arizeli F. Sphettius, vir in republica
illustris, et conciones habere solitus, quique amplius C. decreta scripserat, AEschinem
perperam obitae legationis reum faciunt. Recens autem senatusconsultum promul-
garat, ut is qui ad Philippum arma veheret, capite plecteretur. Actione porro ad prae-
torem relata, antequam iu judicium ventum esset, AEschines Timarchum accusavit,
ut qui contra legum edictum conciones haberet: neque enim fas esse ei habere con-
ciones, cum pudicitiara prostituerit. Itaque alii dicunt, Timarchum laqueo sibi necem
conscivisse, non exspectatojudicio : alii, condemnatum, atque in ordinem coactum
esse, ut Demosthenes in oratione falsae legationis. Res autem haec ita celebrata est,
ut ab hoc judicio, homines impudicos, Timarchos appellarent. Exordium vehemen-
tius est, in quo et sua modestia commendata, captandae benevolentiae cansa, et 'ri-
marcho in odium adducto, et disputatione de republica absoluta, transit ad capita,
non propria causae, sed communia in omnes eos, qui prostitutae pudicitiae accusantur.
Sunt autem haec: an veteres recte et accurate leges de modestia puerorum, et adole-
scentum, ceterarumque aetatum tulerint: an effoeminatis recte interdixerint concio-
nibus: et, an Timarchus, qui pudicitiam prostituerit, contra legum interdictum con-
cionetur: in quo illud etiam inest, utrum Timarchus impudicitiae crimen in sese, ut
accusetur, admiserit: item, an apud Misgolam in hoc genere exercitatum, quaestum
corpore fecerit: an apud Anticlem in ganeo versans, et alea ludens, receptus sit a
Pittalaco ministro publico: et apud illum, atque etiam apud Hegesandrum Timo-
machi quaestorem‚ pro scorto ad tempus se gesserit.

ALITER.

Ounsoma est haec AEschiuis in Timarchum oratio, hominem oratorem, et calu-
mniatorem suum. Sunt autem latae leges de oratoribus, qui sint a concionibus repel-
lendi : velut ii, qui patrimonium profuderunt, qui pudicitiam prostituerunt: qui nisi
iis legibus paruerint, cuivis licere judicio in eorum mores inquirere, utrum sint tales,
ut ad populum verba facere possint. Quum autem duarum rerum AEschines Timar-
chum criminaretur, et pudicitiae prostitutae, et absumpti per luxum patrimonii, oratio
de impudicitia inscribitur, quod major ejus pars in eo crimine tractando consumitur.
Vicit autem causam hanc, ut ex affirmatione veterum constat. Orationes vero post
actas causas mihi esse scriptae videntur.

