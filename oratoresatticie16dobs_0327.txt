EXORDIA CONCIONUM. 827

Martis aleam experiri neglexistis. Nec enim in universum con-
tradico, sed de modo aggressionis adversor.

XLIV.

Quanto legati studio civitatem nostram accusarint, omnes vi-
distis, Athenienses. Una enim re excepta nescio qua, caetera
omnia in vos congerere sunt conati. Ac si criminationes eorum
verae essent, gratiam illis jure haberetis, quod vos apud vosmetipsos
potius quam apud alios ita accusassent: sed cum sic oratione sint
usi ut veritatem perverterint, ac tum ea propter quae laudes vobis
maximae debentur praeterierint, tum‘alia crimina falsa quaeque non
cadunt in vos objecerint, improbi merito, postquam haec fecisse
convincentur, erunt judicandi. Nam si opinionem eloquentiae
laudi veritatis et humanitatis praetulerunt, ne ipsi quidem, ut
apparet, de eo laborant ut boni viri habeantur. Difficile est pro
vobis apud vos dicturum surgere, quemadmodum facile contra
vos. Ego enim, mehercule, nullos homines alios, vera sua dum
admonentur probra, tam aequis animis audire puto, quam vos
auditis ea convicia, quae falso in vos jaciuntur. Quin istos etiam
non existimo tam confidenter falsa fuisse dicturos, nisi compertum
hoc haberent, ac perspicuumressen vos omnium esse paratissimos
ad id audiendum, quod quivis in vos dixerit. Quod si facilitatis
hujus poenae dandae sunt, non aliae fuerint quam ut erimina quae
non cadunt in nostram civitatem audiatis. Sin veritatis, ut est
aequum, suscipienda est defensio, eam ob causam huc ego prodii,
non quod me pro dignitate rerum a vobis gestarum posse dicere,
sed quod actiones, quibuscunque verbis explicentur, justas visum
iri confido. Vellem tamen vos, Athenienses, aequos esse in re
vestra auditores, nec, quia vestram approbationem orationes im-
petrarunt, de eis vos rixari. Non enim quisquam id vitio vestro
tribuet, si ab homine sitis eloquente circumventi ε sed eorum qui in
id operam dederunt, ut vos in fraudem illicerent.

XLV.

Opinor omnes vos, Athenienses, confessuros ea velle fieri vos,
quae quisque Reipub. putetis maxime profutura. Fit autem ut,
quod factu sit optimum, non eodem modo ab omnibus statuatur.
Nec enim vestrum alii sententias esse dicendas, aliinon dicendas,
contenderent. Apud eos igitur dicturo qui id prodesse putant
nihil opus est verbis—cum jam eis persuasum sit———z ad eos au-
tem qui contrarium expedire censent pauca dicam. Si qui igitur
audire nolunt, hi ut rem cognoscant nihilo magis fieri potest, quarn
si ipsi et tacerent et nemo orationem haberet: sin audieritis, alter-
utro bono frustrari non potestis, quin aut persuasi eademque sen-

