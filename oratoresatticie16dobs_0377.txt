CONTRA TIMARCHUM. 25

fietis: omnes enim honoris publici appetentes, gloriam se a bona.
fama consecuturos arbitrantur: quorum autem vita turpis est, ii
non honorant hanc deam, ut quam immortalem habituri sint accu-
satricem. Recordamini ergo qualem de Timarcho famam audiatis.
Nonne statim audito nomine rogatis, quis Timarchus? Num ille im-
pudicus? Jam si de re aliqua testes produxissem, crederetis mihi:
at ubi deam produxero testem, non credetis? In quam vel solam
falsi testimonii actio non competit. Nam quod etiam ad Demo-
sthenis cognomentum attinet, non male certe quidem is, haud sane
a nutrice, verum a fama Batalus appellatur: nomen id ex mollitie
quadam, et indignis viro modesto gestibus assecutus. Si quis enim
tibi elegantes istas laenas avulsas, et molles tuniculas, in quibus illas
in amicos orationes scribis, allatas judicibus in manus tradat, equi—
dem arbitror eos, nisi praemoniti fuerint, dubitaturos, virine an mu-
lieris vestem accepissent.

28. In causae porro dictione adscendet etiam imperator quidam,
ut audio, resupinato vultu sese respectans, ut in palaestris et hujus-
modi exercitationibus versatus: qui constitutionem totius causae
convellere nitetur, me non judicium dictasse, sed magnae inscitiae
principium apportasse dicens: ac primum commemorabit viros de
vobis benemeritos, Harmodium et Aristogitonem, eorumque fidem
mutuam, et consecutas ex ea reipublicae utilitates : neque etiam, ut
aiunt, Homeri versibus abstinebit, aut heroicis nominibus, sed et
Achillis et Patrocli ‚ortam ex amore amicitiam, ut fertur, celebrabit,
et sormam, quasivero ea non olim in felicitatis numero ponatur cum
modestia conjuncta, nunc laudabit, Nam si calumnia quorundam
efficiet, ut corporis decor aliquibus calamitati sit, non ea. vos publice
decreturos dicent, quae privatim exoptetis. Absurdum enim videri
sibi, cum omnes vos liberis operam daturi, vota faciatis, ut filii non-
dum nati forma praestantes, et civitate digni evadant: eos qui jam
nati sunt, quos rempublicam laudi sibi ducere conveniat, si formae
elegantia praestantes, aliquos in sui admirationem convertant, et con-
tentione quadam amoris expetantur, a vobis AEschini obsecutis igno-
minia notari. Et hoc in loco, ut audio, me quoque perstringet, ro-
gitans, an me non pudeat, cum ipse in gymnasiis frequens, et pluri-
morum amore captus fuerim, eam rem efficiam ignominiosam et pe-
riculosam; postremo, ut quidam mibi nunciant, vos ad risum etnugas
cohortans, se vobis monstraturum dicet, quam multa in quosdam
amatoria poemata fecerim: ac testes producturum pollicebitur, de
conviciis ac verberibus ob eam rem mihi factis. Ego vere nec ho-
nesturn amorem reprehendo, neque homines forma praestantes im-
pudicitiae arguo, nec ipse inficias eo, me propensum esse ad amores,
neque etiam aemulationes et pugnas cum aliis, hodie quoque ex ea

re oriri solitas, et mihi accidisse nego. De poematis autem quaehme
* E

