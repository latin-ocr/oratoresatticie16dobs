IN cTEs1PH0NTEM. 117

habesque unde voluptatibus tuis sumptum suggeras, et ut in
summa dicam, aurum regium apud istum, pericula penes vos sunt.

89. Operae vero pretium est, et vecordiam eorum spectare. Nam
si Ctesiphon Demosthenem advocare ausus fuerit apud vos verba
facturum, is autem conscenso suggestu seipsum laudarit, gravior
erit ipsis cladibus, quas perpessi estis, audita ista oratio. Nam curn
eos qui revera sunt viri excellentes, quorum multas et praeclaras
esse res gestas probe scimus, si laudes ipsi suas praedicent,
non sustinemus: ubi is homo, qui reipublicae opprobrium fuit,
seipsum laudibus efferre coeperit, quis ea 'patienter audire poterit?
Ab impudenti igitur instituto, si sapis,¹desistes ; causamque tuam,
Ctesiphon, ipse defendes. Neque enim hoc scilicet praetextu inni-
teris, te non esse dicendi peritum. Namque absurdum tibi acciden't,
si nuper quidem te legatum ad Cleopatram Philippi filiam populi
suffragiis creari passus es, ut cum ea de Alexandri Molossorum
regis interitu condoleres, nunc autem te dicendi facultate instructum
esse negabis. Mulierem igitur peregrinam lugentem consolari
potes, scripto autem abs te mercedis ergo plebiscito te ipse non de-

fendes?
90. An vero talis est is quem corona donandum decrevisti, ut

ἐδ lis in quos beneficia contulit ignmetur, nisi quis se tibi in dicendo
adjutorem praebeat? Percontare judices, norintne Chabriam, Iphi-
cratem, Timotheum, et quaere ab iis, qua de causa praemia illis
tribuerint imaginesque collocarint. Omnes tibi uno ore responde-
bunt, Chabriae honorem concessum ob navalem eam ad Naxum pu-
gnam, Iphicrati quod Moram Lacedaemoniorum occiderit, Timotheo
propter navigationem illam ad Corcyram liberandam, caeteris itidem,
quorum multas quisque res ac praeclaras bello confecerat. At De-
mostheni praemium quamobrem tribuetis, si quis roget? Quod mu-
neribus corruptus, quod timidus sit, quod locum in acie deseruerit.
Utrum igitur huic honorem habebitis, an potius et vos ipsos et
eos qui pro vobis in praelio occubuerunt ignominia afficietis? quos
fingite vos videre indigne ferentes et quiritantes, si iste coronabitur.
Acerbum utique illud esset, Athenienses, siquidem ligna, lapides,
ferrum, res mutas sensuque carentes, si quem delapsa exaninmrint,
exterminemus; ejusque, qui sibi necem consciverit, manum qum
hoc commisit separatim sepeliamus: Demosthenem, eum, Athe-
nienses, qui ultimam hanc expeditionem decrevit, qui milites pro-
didit, honore vos ornabitis. Ergo contumelia afficiuntur mortui, vivi
ad desperationem adiguntur, cum videant virtuti quidem mortem
esse praemium propositum, memoriam autem suam interire.

91. Jam quod est omnium maximum, si a vobis quaerant adole-
scentes, quodnam ad exemplum vitam suam conformare debeant,
quid sitis pronuntiaturi? Pr0be enim nostis, non palaestra, non li-

