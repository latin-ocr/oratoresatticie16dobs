DE MALE GESTA LEGATIONE. 59

socios suos qui adfuerint, nominatim cum ipsos, tum urbes οοιίιιιι
inscripsisse, eos vero socios qui non adfuerint, pollicetur se mis-
surum esse. Haec ergo putatis Philippum non interdiu scribere po-
tuisse sine me? Sed ita me dii ament, isti non aliud curae csse ap-
paret, nisi ut interim dum verba facit, eloquentiae gloriam conse-
quatur: an vero paulo post omnium Graecorum improbissimus sit
perhibendus, pro nihilo putare.

41. Quid enim tali homini quisquam credat, qui dicere non ve-
ritus est, Philippum non suis auspiciis, sed meis concionibus intra
Pylas penetrasse? Atque etiam numerum dierum iniit apud vos,
intra quos ego legationem renunciarim, et Phalaeci, Phocensium
tyranni, publici caduceatores decreta nostra illuc renunciarint, et
Phocenses me freti illum intra Pylas receperint, atque urbes suas ei
tradiderint. Et haec quidem commentus est accusator, res autem
Phocensium interierunt, primum per fortunam, quae omnibus do—
minatur, deinde propter spatium temporis et decennale bellum—
eadem enim res Phocensium tyrannorum opes et auxit, et destruxit,
narn imperium susceperunt, cum ausi essent sacram pecuniam in-
vadere, et peregrinorum militurn opera respublicas mutassent, tan-
dem interierunt inopia pecuniae, cum eam omnem in stipendia mi-
litum erogassent—, tertio loco eos evertit seditio, quae exercitus
penuria laborantes familiariter comitari solet, quarto loco Phalaeci
futurarum rerum ignoratio. Nam Thessalorum quidem et Philippi
exercitus in conspectu erat, non multo autem ante quarn pax vobis-
cum iniretur, legati Phocensium ad vos venerant, auxilia petentes,
et vobis se tradituros pollicentes Alponum, Thronium, et Nicaeam,
quae loca transitu Pylarum potiuntur. Cum vero vos decrevissetis,
ea loca Proxeno duci vestro a Phocensibus tradenda esse, et quin-
quaginta triremes complendas, et iis qui intra trigesimum aetatis
annum essent in aciem exeundum, tyranni ea loca Proxeno adeo
non tradiderunt, ut legatos, qui se arces illas vobis tradituros promi—
serant, in vincula conjecerint, et cum fecialibus, qui arcana illa
foedera annunciabant, soli Graecorum Phocenses foedus non per-
cusserint. Deinde curn Archidamus Laco paratus esset loca illa ac—
cipere, ac tueri, non assenserunt, sed ei responderunt, se Spartae
magis quam suis rebus diffidere. Eo autem tempore, nondum inter
vos et Philippum convenerat, sed eodem die et de pace delibera-
batis‚ et Proxeni literas audiebatis, quibus significabatur, Phocen-
ses loca illa non tradidisse, et ii qui arcana sacra annunciant, indi-
cabant, solos inter ceteros Graecos Phocenses foedus non admisisse,
sed legatos, qui huc profecti essent, in vincula conjecisse. Qum ut
vere a me dici constet, accerse feciales, ct Callistratcm ac Meta-
genem, quos Proxenus ad Phocenses legatos misit. Audite item li-
teras Proxeni.

