 

ADVERSUS PHAENIPPUM. 605

TESTIMONIA.

5. Quibus igitur me Phaenippus injuriis a primo statim die affi-
cere coeperit, audistis, J udices, et e me et e testibus: quae autem
post facta sunt, ea non in me tantum sed etiam in leges sunt com-
missa, quae nobis omnibus magno studio sunt tuendae. Cum enim
tertio Idus Sextilis jurasset, se recte et vere suas opes declaratu-
rum, et lex declarationem dari tertio post jusjurandum die aperte
jubeat, convenit me ante praetorium cum Polyeucto Crioense et
Terentio rogans, primum ut transactionis causa secum congrederer;
praestiturum enim mihi quae aequa essent omnia ε deinde ut decla-
rationem rei familiaris differrem in dies non multos; neque enim
ignotas sibi esse res meas. Ego vero qui et moderati et quieti esse
civis non statim praecipitem ruere in judicium existimarem3 con·
cessi—quid enim multis est opus ?—, ut is congressus de transactio-
nibus XXIII. Sextilis fieret, declaratio autem xxv. His a me
Phaenippus impetratis neutro die praesto fuit: sed ad vos non una ’
sed duabus legibus violatis ingreditur, una quae jubet triduo, post-
quam juraverit‚ rem familiarem declarare, altera quae ratas habet

pactiones, testibus praesentibus factas. Atqui, Judices, quis ve-
strum ignorat, aeque ratam esse diem tum legibus sancitam, tum ab
adversariis concessam? Nam cuni saepe legibus trigesima dies
praefinita sit, aliam inter nos pacti apud magistratus omnes obti-
nuimus, et actiones et judicia adversariis prorogant novemviri, si
ipsi inter se convenerint. Quorum si quis mutuam pactionem irri-
tam esse oportere censet, is vobis odio prosequendus est, ut impu-
dentissimus calumniator. Phaenippus autern, perinde ac si lexju-
beat nihil praestare, quod receperis, ab eo die, quo promisit se et
ad transactionem affuturum, et declarationem suam daturum, et
meam accepturum, nusquam se stitit. Ego, postquam ab isto et
me et leges contemni vidi, declarationem in praetorium attuli: iste
vero, quod et paulo prius dixi, libellum mihi mane dedit, videri qui-
dem solummodo volens se mihi dedisse declarationem, sed sic ut
ego illis quae inscripta essent uti minime possem. Non decet au-
tem, Judices, iis plus aequo tribuere qui suam improbitatem legibus
esse firmiorem censent,-—alioqui efficietis ut multi jura perscripta
legibus derideant—, illi quidem juvandi sunt, qui legum vocem
vestram esse putant, et vestram hanc quae pro tribunali editur af-

fectis injuria, non sontibus, opitulaturam. Recita horum quae modo
dicta sunt testimonia, et leges.

TESTIMONIA. LEGES.

Proinde talia perpessus a Phaenippo‚ Judices, hane descriptionem
ad imperatores retuli. Recita.

