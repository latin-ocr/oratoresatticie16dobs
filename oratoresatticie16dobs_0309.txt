EXORDIA CONCIONUM. 809

quam aliud, ob illud saltem utrorumque orationes audire velim,
ut, si quaedam quis rectius quam impetus vester et cupiditas fert
diceret, ejus consilium amplectererninit sin destitueretur ingenio
neque sententiam animi sui explicare posset, ut id ei sua, non
vestra culpa qui audire nolitis, accidisse videretur. Deinde non
tanta molestia afficeremini‚ si quem multa nugantem audiretis,
quanta, si quem qui opportunum aliquid dictu haberet prohibeatis.
Ac principium quidem est recte probandi omnia, ut ne quid antea
vos tenere putetis, quam cognoveritis, cum praesertim sciatis saepe
jam multos consilia mutasse. Quod si nunc vobis haec persuasa
fuerint, fore puto ut paucis verbis et ipse dicere aliquid jure videar
et me vobis optime consulere appareat.

V.

Quanquam, Athenienses, multa verba facta sunt ab omnibus iis
qui consilia dederunt, vos tamen nunc nihilo proprius ab ejus in-
ventione, quod agendum sit, abesse video, quam priusquam in
concionem adscendissetis. Cujus rei causa, opinor, est eadem,
quae est' ut summa Reip. laboret. Nec enim de propositis rebus
vos monent oratores ε sed se invicem accusant et proscindunt quo,
ut ego quidem judico, consuefacti extra judicium, quantas clades
invexerit, audire, siquando in jus vocentur (cum vos nihil audire
novi putetis, sed ea tantum quae saepe vos commoverint), de faci-
noribus eorum clementius pronuncietis et judicetis. Ac ista qua
de causa faciantJStultitiae fortasse fuerit indagare curiosius in prae-
sentia: sed quia vobis non expediunt, ideo ea reprehendo. Ego
vero nec accusabo quemquam hodie, neque tale quicquam pollice·
bor, quod non e vestigio probem, neque denique illos ulla ex parte
imitabor: sed quae tum conficiendis rebus aptissima, tum delibe-
rantibus vobis utilia existimo, his quam brevissime explicatis, de-
scendam.

VI.

Qui majores vestros laudant, Athenienses, orationem illi quidem
instituere mihi videntur jucundam auditu, non tam eorum quos
celebrant servire commodis. Aggressi enim res, quas explicare
dicendo pro dignitate nemo queat, ipsi quidem eloquentiae laudem
reportant, sed iidem efficiunt ut de illorum virtute concepta apud
auditores opinio minuatur. Ego vero maximam virtutis eorum
laudem tempus esse puto: quod cum interea non exiguum sit ela-
psum, rebus tamen illorum gestis majora nulli alii suscipere potu-
erunt. Ego autem operam dabo, ut rationem explicem qua mihi
optime posse instructi esse videamini. Ita enim se res habet.
Tametsi nos oratores omnes eloquentes videamur, nihilo tamen res
vestras meliore loco fore satis scio : sed si quis (quisquis ille fuerit)

51,

.-
m
- -r

