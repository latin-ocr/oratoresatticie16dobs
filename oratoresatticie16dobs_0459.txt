lN CTESIPHONTEM. 105

At praemia et coronae et praeconia et quotidianus victus in Prytaneo
utrum tunc erant an nunc crebriora? Tunc rari apud nos honores,
tunc virtutis nomen in pretio erat, nunc vero res ipsa obsolescit, et
coronas vos non consilio sed ex consuetudine donatis.

60. Nonne haec igitur expendentibus robis absurdum merito vide-
tur praemia nunc increbuisse, civitatis opes tum majores quam nunc
fuisse3 viros nunc esse nequiores, tunc multo praestantiores? Ego
autem, quamobrem hoc ita fit, ostendere vobis conabor. putatisne,
Athenienses, futurum unquam fuisse, qui se vel ad Olympia, vel ad
aliud aliquod certamen in quo coronae donentur, exercere vellet,
ad Pancratium aut aliud quodpiam gravioris luctae genus, si corona
traderetur non praestantissimo sed ei qui malis artibus ipsam con—
secutus esset? Nemo hercle se exerceret. Nunc autem, opinor,
propter raritatem, propter contentionem, decus, gloriam denique
sempiternam quae victoriam sequitur, reperiuntur nonnulli qui, cor-
poribus suis fortunae permissis gravissimisque laboribus exantlatis,
periculum adire cupiunt. Quocirca fingite vos esse certaminis de
virtute civili arbitros constitutos, atque illud simul cogitate, si
paucis et dignis et secundum leges praemia tribuatis, complures
vos virtutis certatores habituros : sin cuivis et eis qui ambierint
gratificemini, etiam bona ingenia corrupturos.

61. Haec autem recte a me dicta esse, luculentius paulo vobis
libet exponere. Uter vobis vir melior fuisse videtur Themistocles,
quo duce navali apuduSalamina praelio Persam vicistis, an qui lo-
cum in acie deseruit Demosthenes? Miltiades qui Marathonia
pugna barbaros superavit, an iste? [Ii denique, qui populum QX-
sulantem a Phyle reduxerunt ?] et Aristides ille, qui cognomine,
multum illi quod Demosthenes habet dissimili, Justus appellatus
est? Verum ego, per deos immortales, ne iisdem quidem diebus
fas esse existimo de hac bellua et de viris illis meminisse. Ostendat
igitur in oratione sua Demosthenes, sicubi decretum sit, ut quis-
quam ill'orum virorum corona donaretur. Ingratus ergo erat popu-
lus? Minime, imo et excelsi animi populus fuit, et illi qui hunc ho-
norem non adepti sunt civitate hac dignissimi. Non enim se in ta-
bulis decretoriis honorem suum ponere debere censebant, sed in
eorum quibus bene fecissent memoria, quae quidem ex illo tempore
ad hunc usque diem manet immortalis.

“ 62. Quibus vero praemiis ornati sunt? Iis quoe operae pretium
est commemorare. Fuerunt quidam iis temporibus, qui multis gra-
vibusque periculis defuncti Medos apud Strymonem fluvium praelio
fuderunt. Ii igitur huc reversi praemium a populo petiverunt, de-
ditque eis populus magna, ut turn videbantur, praemia, ut tres
Hermoe lapidei in Hermai-um porticu iis ponerentur, ea lege tamen

ne sua nomina inscriberent, ut non imperatorum sed populi inscri-
'¹' P

