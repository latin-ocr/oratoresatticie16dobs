CONTRA TIMARCHUM. 19

tempore fiebant de Timarcho ejusque studiis, eo quod veri essent,
fiebant : qui autem hoc die dicentur, propter hoc discrimen, vestri de-
cipiendi gratia. Apponite ergo calculum longiori tempori, et veri-

tati, et conscientiae vestrae.

19. Enimvero scriptor quidam orationum, qui defensionem eis
concinnat, me ipsum pugnare mecum asserit. Neque enim ei posse
fieri videtur, ut idem homo et quaestum corpore fecerit et decoxerit.
Nam peccatum aliquod in suum corpus admisisse, id pueri esse ait:
patrimonium autem per luxum absumpsisse, viri. Praeterea eos qui
semetipsos probris afficiant, ob eam rem exigere mercedes asserit.
Proinde admirabundus circuit in foro, portenti esse simile dictitans,
si idem et quaestum corpore fecerit, et decoxerit. Quae si quis est
qui nesciat quomodo se habeant, ego dabo operam ut verbis ea de-
finiam planius. Nam dum opes orbae puellae, quam Hegesander Ti-
marchi maritus duxerat, sumptus tolerare poterant, et ea pecunia
quam ex Timomachea peregrinatione retulerat: luxuriosissime lau-
tissimeque vivebant. Sed cum et illa perissent, alea et cupediis ex-
hausta: et iste jam exoletus esset: nemoque jam, ut fieri solet,
quicquam ei largiretur: ingenium autem ejus importunum et ne-
farium eadem subinde postularet, et pro inexplebili intemperantiae
siti aliud atque aliud imperaret, quod pro quotidiana consuetudine
absumeretur: tum demum ad paternas facultates devorandas se
convertit. Neque vero devoravit solum, sed si dici fas est, etiam ex-
hausit. Neque enim justo quamque possessionem pretio distraxit,
neque auctionatus est, aut utilitatis rationem ducere potuit, sed
tanti vendidit, quantum in praesentia offerebatur. Tanto impetu ad
voluptates ferebatur. Nam eas illi pater facultates reliquerat, unde
alius etiam reipublicae contulisset: eas vero iste ne conservare
quidem potuit. Videlicet domum urbanam, fundum Sphettium‚ aliud
praedium Alopecense: praeterea servos sutoriae artis peritos novem
aut decem ε quorum quisque binos isti obolos in dies singulos pen-
debat, opificii vero magister ternos: ad haec mulierem byssi te-
xendae peritam, et subtilia opera in forum afferre solitam, et homi-
nem phrygionem, et quosdam obaeratos, suppellectilia denique.

20. Et haec ut vere a me dici constet, nunc demum eos producam,
qui plane atque aperte re ipsa testificentur. Neque enim hic ullum
periculum aut dedecus, ut illic, verum testimonium perhibenti ac-
cedet. Nam urbanas aedes Nausicrati Comico histrioni vendidit;
post autem eas a Nausicrate xx. minis emit Cleaenetus, chori magi—
ster: fundum emit ab eo Mnesitheus Myrrhinusius‚ amplum illum
quidem, sed istius culpa prorsus tribulis et sentibus obsitum : Alope-
cense porro praedium quod a moenibus XI. aut xn. stadia distat,
’ supplicante et obtestante matre ut retineret, neque venderet, et, si
non in aliud, saltem ad sepulturam suammeservaret, ne ab eo

