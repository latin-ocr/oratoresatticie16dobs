586 ADVERSUS BOEOTUM DE NOMINE.

RESORTITIO. ACCUSATIO.

15. Quod si iste legem* ostendere poterit, quae filiis suorum no-
minum potestatem dat, id quod iste nunc dicit, recte comproba—

bitis. Sin lex, quam omnes nostis aeque mecum, in parentes au- ,

ctoritatem confert non modo imponendi nominis, sed et rursus de-
lendi, si voluerint, et abdicandi; egoque ostendi patrem, cui lege
potestas ea dabatur, isti Boeoti, mihi vero Mantithei fecisse nomen,
qui vos potestis alia, quam quae ego dico, pronunciare? Praeterea
quarum rerum nullae exstent leges, de iis vos ex aequo et bono suf-
fragia laturos jurastis. Proinde, si nulla esset hac de re lata lex,
etiam-tum jure pro me sententiam ferretis. Quis enim vestrum est,
qui duobus filiis idem nomen imposuerit? Quis vero, cui nondum
liberi sunt‚‘imponet‘? Nemo profecto. Quod igitur apud vos ve-
stris liberis esse aequum statuitis, idern etiam de nobis pronunciare
suerit religiosum. Quare, ex aequo et bono, ex legibus, e jureju-
rand0, ex istius ipsius confessione, ego quidem aequa a vobis oro,
et justa peto: iste vero non solum non aequa, sed etiam inusitata.

