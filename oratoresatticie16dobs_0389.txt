ARGUMENTUM ORATIONIS DE MALE GESTA
LEGATIONE.

GEs-ro bello cum Philippo, Aristodemus tandem, Neoptolemus et Ctesipho, au-
ctores fuerunt Atheniensibus, pacis cum eo faciendae. Itaque bis legatos miserunt,
principio propter pacem, deinde ad exigendum jusjurandum. Inter quos utroque
tempore Demosthenes et AEschines fuerunt. Ut igitur ex posteriore legatione ad
jusjurandum exigendum missa reversi fuerunt, AEschinein Demosthenes et Timar-
chus perperam obitae legationis accusarunt. Ac Timarchum quidem, antequam in
judicium veniret ea causa, AEschines prostitutae pudicitiae convictum, in ordinem
coegit: contra Demosthenem autem se defendit. Sunt qui dicant, utrumque luas ora·
tiones scripsisse, sed non habuisse: sunt qui etiam liabitas esse affirment, et AE·
schinem xxx duntaxat calculorum praesidio evasisse, atque ahsolutum esse Eubuli
opera, viri in republica magnae auctoritatis, non tamen ab omnibus liberatum ea
suspicione, quasi cum Philippo faceret, ut et ipse in exordio innuit, et Demosthenes
in oratione de Corona. In primi exordii initio benevolentiam captat judicum, adver-
sario et accusatione criminanda, et magnitudine periculi ac salsitate calumniae con-
querenda. In altera sententia, partem quandam accusationis perstringit, et magna
gravitate confirmat, eam ipsa etiam judicum conscientia esse falsam. Quod et ipsum
ad criminationem adversarii pertinet. Referuntnr et cetera deinceps, tum ad bene-
volentiam ipsi comparandam, tum ad‘ odium adversario conflandum.

AESCHINIS ORATORIS

DE MALE GESTA LEGATIONE

ORATIO.

1. Ono vos, Athenienses, ut me dicentem benevole audire ve-
litis, considerata et periculi magnitudine, et multitudine criminum,
quae refutanda mihi sunt, et accusatoris artibus, insidiis atque cru-
delitate: qui non dubitarit eos viros exhortari, qui sacramento
adacti sunt se aequis animis utrumque adversarium audituros, ut rei
ne vocem quidem tolerent. quue dixit, non per iracundiam ‚—-nemo
enim mentiens iis irascitur, qui iniquo crimine petuntur, et qui vera

- dicunt, ii dicendae causae potestatem non adimunt reo, neque enim
accusatio prius apud auditores valet, quam reus defensionis facul-
tate concessa, objecta crimina refellere non potuerit; sed illud in
causa est, quod Demosthenes veris orationibus non delectatur, nc-

0

