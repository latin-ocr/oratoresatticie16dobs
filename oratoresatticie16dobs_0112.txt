61⁴2 ADVERSUS MACARTATUM.

gaiam, Eubulidem, Stratium, Habronem, et Cleocritum: hi omnes
Buseli filii viri facti sunt, inter quos omnes Buselus facultates suas
recte et juste, ut conveniebat, distribuit. Partiti facultates, uxorem
quisque duxit ut leges vestrae jubent: et filii nati sunt eis omnibus
et nepotes: factaeque sunt ex unica Buseli quinque familiae: et
seorsim quisque habitavit, suam quisque domum habuit, et sobolem .
procreavit. De tribus igitur fratribus Buseli filiis eorumque postef
ris, Judices, quid ego vobis negotium facessam et mihi ipsi, de sin-
gulis memorando? Cum enim in eodem sint genere cum Theopom-
po et omnes aeque Hagniam attingant, cujus est haereditas, nullus
eorum neque prius unquam neque nunc molestus nobis fuit aut litem
movit, neque vel de haereditate Hagniae vel de muliere pupilla quam
ego ‘habeo in judicio nobiscum contendit, sed existimarunt nihil
prorsus ad se attinere quicquid esset Hagnioe. Supervacaneum igi-
tur mihi esse videtur quicquam de his dicere, nisi quatenus attin-
gendum erit: de Theopompo autem Macartati patre, et ipso Ma-
cartato, de his est mihi necessario dicendum. Res autem, Judices‚
paucis expediri potest.

7·. Ut paulo ante audivistis, Buselo quinque filios fuisse natos,
horum unus fuit Stratius, a quo Macartatus oriundus est, et alter
Hagnias, a quo puer hic originem ducit. Natus autem est filius
Hagniae Polemo, et filia Phylomache, soror Polemonis germana et
uterina: Stratio Hagniae fratre nati suntPhanostrate et Charidemus
Macartati avus. E vobis igitur quaero, Judices, uter conjunctior sit
et propior Hagniae, is Polemo filius, et filia Phylomache, an Cha-
ridemus Stratii filius, Hagniae ex fratre nepos? Ego quidem certe
opinor filium et filiam unicuique nostrum longe conjunctiorem esse,
quam fratris soror-isve filium: neque apud nos solum, sedj etiam
apud caeteros tum Graecos tum Barbaros hoc receptum est. Quod
eum iu confesso sit, facile jam caetera, Judices, intelligetis, et
istos homines esse violentos et protervos, sentietis.

8. Polemonis enim Hagniae filii filius fuit HagniaS, eodem cum
avo suo Hagnia nomine. Et is quidem posterior Hagnias sine li-
beris decessit: Phylomachae autem, sororis Polemonis, et Philagri
—-cui dedit eam frater Polemo, quippe patrueli suo ε Philager enim
filius fuit Eubulidae fratris Hagniae-, Philagri sane patruelis Pole-
monis, filius fuit Eubulides maternus avus hujus pueri. Et hi liberi
fuerunt Polemoni, et, sorori Polemonis, Phylomachae: e Chari-
demo autem natus est, Stratii filio, Theopompus pater Macartati.
Denuo igitUJ quaero, Judiees, uter conjunctior sit et propior Ha·
gniae, primo illi. Polemonis filius Hagnias, et Eubulides Phylo-
machae filius et Philagri‚ an Theopompus Charidemi filius, Stratii
nepos? Ego existimo, Judices, si quidem et filius multo conjun-
ctior est et filia, rursus, e filio et e filia natum filium, hos esse con-

