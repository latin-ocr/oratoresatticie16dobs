588 ADVERSUS BOEOTUM

eis praestitis iis quae aequa sunt judicio supersedere, non verentur
vobis in memoriam revocare, si quid aut pater noster non recte
fecit, aut ipsi in eum deliquerunt, meque secum litigare cogunt.
Ut autem certo sciatis, ejus rei causam me non esse, sed istos, rem
omnem ab initio vobis, (uiam potero brevissime, explicabo.

2. Mater mea, Judices, filia fuit Polyarati Chol-argensis, Mene- ι
xeni‚ Bathylli et Periandri soror. Cum vero pater eam Cleome-
donti Cleonis filio despondisset, et talentum dotem addidisset, pri-
mum ejus materfamilias suit: natis autem ei tribus filiabus, et uno
filio Cleone, maritoque postea defuncto, deserta familia et recepta
dote, rursus eam elocantibus fratribus Menexeno et Bathyllo—nam
Periander puer adhuc erat—et talentum addentibus, nupsit meo
patri.· Egoque natus eis sum, et alius frater me junior qui puer

obiit. Ut autem constet me haec vere dicere, primum testes pro-
ducam. “

TESTES.

Matrem igitur meam pater meus ita ductam uxorem domi suae ha-
buit, meque et erudiit et dilexit, quemadmodum et vos omnes
vestros liberos diligitis ε cum matre autem istorum Plangone con-
suetudinem habuit, quocunque modo—neque enim hoc explicare
meum est-, neque tamen eo usque cupiditati succubuit, uteam, vel
mortua matre, in aedes ad se recipere dignatus fuerit, aut credere
voluerit istos ex se esse natos. Reliquo igitur tempore isti ita
vivebant ut qui patris mei non essent, ut et vestrum plerique no-
runt: posteaquam autem iste adoleverat, officinam calumniatorum
sibi adscivit, quorum dux erat ll‘lnesicles et Menecles ille qui Ninum
ream peregit, illisque patronis patri meo diem dixit, ejus esse filium
se asserens. Cum autem his de rebus saepe conveniretur, et pater
sibi nulla ratione persuasum iri diceret istos ex se esse natos, tan-
dem Plango, Judices,-omnis enim apud vos dicetur veritas—, eum
Menecle patrem meum ex insidiis aggressa, jurejurando, quod ma-
ximum et sanctissimum apud omnes habetur, decepit, pollicita se
triginta minis acceptis, filios fratribus suis adoptandos daturam;
quod si a patre ad arbitrum vocaretur ut juraret, filios ex ipso esse
natos, se eam conditionem non accepturam: his enim ita factis,
neque istos civitate privandos, neque patri porro molestos futuros,
jurejurando a matre ipsorum non recepto. His concessis, quid
vobis multa dicam? Ut enim ad arbitrum venit, neglectis pactis
omnibus Plango, et conditionem accipit et in Delphinio jurat aliud
jusjurandum priori contrarium, ut et vestrum plerique norunt: res
enim celebrata est. Sic pater meus propter suam provocationem
arbitrium ratum habere coactus, indignabatur et rem graviter fere—

