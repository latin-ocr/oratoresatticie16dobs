ADVERSUS ZENOTHEMIDEM. 519

LEX.

6. Me igitur secundum leges exceptionem de non danda actione
adversario opposuisse, satis opinor est ostensum: artem autem
audietis sapientis illius instructoris horum omnium Aristophontis.
Ut enirn in causa nihil sibi prorsus esse praesidii reliquum vide-
bant, internunciis ad Protum missis, homini persuadent ut praeva-
ricetur sibique causam tradat: quod quidem statim etiam ab initio
egerunt, ut nos nunc cognovimus, sed persuadere non potuerunt.
Protus enim, dum frumentum huc advectum putabat lucro sibi
fore, id retinebat, et praeoptabat potius turn ipse lucrari tum id
praestare nobis quod aequum esset, quam conspiratione cum istis
<inita aut eos in lucri portionem admittere, aut facere nobis inju-
riam: ut vero, cum huc pervenisset et hoc negotio occuparetur,
laxata annona est, statim mutavit consilium. ,Atque etiam—dice-
rtur enim apud vos, Athenienses, veritas—nos creditores eum urge-
bamus -infestis atque iniquis animis, quae et jactura frumenti in nos
redundaret, et eum nobis istum calumniatorem pecuniae loco attu-
lisse querebamur. His de causis, cum etlam natura nimirum homo
esset non bonus, ad istos se confert, neque cavet quo minus de-
serto vadimonio condemnetur, tum ab isto vocatus in judicium,
cum nondum conspirassent. Nam si Protum iste omisisset, statim
animadversum esset eum nobis facere calumniam: damnari se
autem coram ille non passus esset, ut aut pactis et conventis illi
starent, aut deserti vadimonii actionem in eos retorqueret. Sed
quorsum haec? Nam ea si fecit quae iste in accusatione scribit, non
damnandus modo, sed interficiendus etiam jure fuit Protus mea
quidem opinione. Nam si in malis et tempestate tantum vini hau-
serat, ut insano similis videretur, quod supplicium non merebatur?
aut si tabulas surripuerat, clamve aperuerat?

7. Sed vos haec inter vos quo pacto se habeant transigetis: meae
autem causae nihil inde admisce. Sive te verbis sive factis laesit
Protus, datur tibi actio nimirum: nemo nostrum prohibuit, aut
nunc etiam recusat. Si'vero illum calumniatus es, parum id cura-
mus, at medius fidius e medio excessit homo: propter vos nimi<
rum, ut et testificationes nostras desereret, et nunc vos quicquid
erit libitum, in eum dicatis. Nisi enim propter vos ab eo desertum
esset vadimonium, simul eum ct citasses et apud Polemarchuni
sponsione obligasses. Quod si vades tibi dedisset, aut manere
cogeretur, aut tu a quibus tibi satisfieret haberes z si non dedisset,
in domicilium plebis iret. Nunc communicato negotio, et ipse.
quicquid te obstrepente nobis decessit, sc redditurum csse nobis
non putat: et tu illum accusando nostris te mercibus potiturum.

