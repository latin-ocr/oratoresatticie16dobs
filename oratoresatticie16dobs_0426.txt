74 IN CTESIPHONTEM.

dum legis aequitatem ferenda sententia est, non dicentis impuden-
tiam.

9. Jam de illa, quam Demosthenes inexpugnabilem ait, ratione
pauca praemittam. Dicet enim iste, e go muris reficiendis cu-
rator sum, fateor, sed minas centum largitus sum
civitati, atque opus inde amplius multo effeci. Cu-
jus igitur rei mihi ratio referenda est, nisi forte et
benevolentiae sit ratio aliqua referenda? Adversus “
eum autem praetextum audite me paucis, quam aequa et vobis
utilia sim dicturus. In hac enim tanta et tam veteri republica,
nemo est eorum qui ad remp. quomodocunque accesserint qui re-
ferendarum rationum judicio sit solutus. quue vos iis edocebo pri-
mum quae plerisque mira videantur. Cujusmodi est, quod Sacer-
dotes mares feminasque lex rationibus reddendis subjicit, et gene—
ratim omnes et unumquemque sigillatim, qui duntaxat honorarium
aliquod accipiunt et vota pro vobis diis faciunt: idque non privatim
tantum, sed communiter etiam totas familias, Eumolpidas, Cerycas,
et reliquos omnes. Rursus Trierarchos rationem reddere lex jubet,
qui neque publica tractarunt, neque e vectigalibus vestris multum
suffurati, exiguum vero quiddam numerantes, largiri se de suo
dicunt, cum vestra vobis restituunt, sed qui citra controversiam pa-
trimonia sua vestri studio insumpserunt. Neque vero trierarchi soli,
sed maxima omnium quae in civitate sunt concilia, judicum suffra-
gium subeunt. Primum enim Areopagiticum Senatum jubet lex
rationes suas apud praefectos ratiociniorum referre, illosque maxi-
marum et gravissimarum causarum arbitros vestro subjicit suffragio.
Nunquamne ergo coronabitur Senatus Areopagitieus? Non, neque
enim hoc illis patrium aut usitatum est. Non ducuntur studio ho-
noris? Ducuntur sane, verum non satis habent, si quis apud se
ipsos nemini faciat injuriam, sed si quis deliquerit, castigant: ve-
-stri autem oratores licentia efferuntur. Praeterea Senatum Quin-
gentorum legislator referendis rationibus fecit obnoxium, atque iis
qui rationes nondum retulerunt usque adeo diffidit, ut statim legum
, initio dicat: Magistratus rationibus n o n relatis ne pe—
re gre proficiscitor. Dii boni! exclamet aliquis, eone quod
magistratum gessi, non peregre proficiscar? Scilicet ne intercepta
pecunia publica aut negotiis mala fide gestis in fugam te conjicias.
Rursus eum qui rationes debet neque facultates suas consecrare
sinit, neque donaria templis suspendere, neque adoptari, neque
testamentum facere, aliave permulta. Uno ut dicam verbo, eorum
qui hoc judicio tenentur bona legislator in pignus arripit, donec ci-
vitati rationem retulerint. Esto, sed est, qui ex pecunia publica ne-
que sumpsit quicquam neque insumpsit, ad aliquam tamen reip.
accessit partem. Etiam hunc jubet lex rationes referre apud prae-

