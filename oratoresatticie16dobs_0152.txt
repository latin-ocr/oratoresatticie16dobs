65⁶2 IN STEPHANUM ΙΙ.

statuentum condere, praesertim de muliere, cum id neque liceret
legibus, et liberi essent. Considerate porro, quare nec si quis or-
bus est, condendi testamenti potestatem habeat: si, inquit, deli-
ret, aut aegrotet, aut venenum biberit, aut mulieri obsecutus, aut
senio, aut furore, aut aliqua necessitate sit circumventus, ei po·
testatem leges negant. Jam expendite, an sani hominis id te-=
stamentum videatur, quod isti patrem fecisse asserunt. Neque
vero id ad aliud exemplum conferetis, quam ad locationem, an
vobis consentaneum esse videatur, cui artis una nobiscum exer-
cendae potestatem negarit, ei uxorem suam uti dederit, et socium
suorum liberum esse passus sit. Neque miremini, si eos, caetera
callide commentos quae in locatione sunt, hoc fefellit. Fortassis
enim in aliud nihil intenti fuerunt, nisi ut pecunia nos fraudarent,
et patrem ut obaeratum inscriberent: deinde me non ita fore acu-
tum putabant, ut in haec accurate inquirerem.

11. Considerate porro a quibus leges desponderi mulieres ju-
beant, ut ex iis etiam commentitii testamenti falsum fuisse testem
Stephanum intelligatis. Recita.

LEX.

Quam legitime desponderit urreremffel pater, vel frater germanus, vel avus pater—
nus, ex ea liberi germani sunto. Quod si nemo horum fuerit, si orba est, is cujus
est auctoritas eam habeat t si non fuerit, in ejus oui ¹se permiserit potestate esto.

Haec lex quibus auctoritatem tribuat, audivistis: horum vero ne-
minem matri auctorem fuisse, ipsi mihi adversarii testimonium
dixerunt. Nam si fuissent, exhibuissent. An vero falsos testes
ab eis creditis subornatos et testamenta non facta: fratrem autem,
aut avum, aut patrem, si licuisset, non fuisse producturos causa
pecuniarum? Cum autem horum neminem superstitem fuisse con-
stet, tum necesse est matrem nostram fuisse pupillam.

12. Pupillam autem in cujus esse potestate leges jubeant, con·
siderate. Recita legem.

LEX.

Quod si quis e pupilla fuerit natus, ubi annum aetatis decimum sextum comple-
verit, pecunias teneat, et victum matri demetiatur.

'Proinde lex jubet matrem in filiorum puberum esse potestate ; eos—
que victum ei demetiri. Me autern constat et militasse et triremem
instruxisse vobis, cum iste matrem meam in matrimonio habere.
Verum ut appareat, me triremi praefectum affuisse; patrem jam
olim, cum nuptias iste celebraret, obiisse; me ancillas ab eo po-
stulasse ad quaestionem3 iis'ipsis de rebus, an eae verae essent, et
eum provocasse, cape mihi testimonium.

