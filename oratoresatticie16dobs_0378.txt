26 CONTRA TIMARCHUM.

fecisse dicunt, eorum quaedam agnosco, quaedam ita esse, ut ab istis
corrupta proferuntur, non concedo. Amorem porro honestorum et
modestorum, humani affectus et liberalis animi esse statuo: sed
pecunia redimendi aliquem petulantiam, viri injurii et insciti munus>
esse arbitror. Atque etiam citra corruptelam amari, honestum esse
affirmo: sed mercede adductum se prostituere, turpe. Quantum
autem inter horum utrumque intersit, quantoque opere differant, ,
post vos edocere conabor. Patres enim vestri, cum de vitae ratione,
iisque tum malis leges ferrent, quae naturae afferret necessitas, tum
bonis quae ingenuos affectare deceret, haec servis interdixerunt ε
ser v u s, inquit lex, non exerceatur nec pulvere asper-
gatur palaestris. Neque vero adscripsit etiam: ingenuus autem
ungatur et exerceatur. Nam ubi legumlatores perspecta exercita-
tionum honestate, ab earum usu servos repulerunt, eadem lege pu-
tarunt, qua illos prohiberent, se ingenuos exhortari ad exercitationes.
Rursus idem legislator edixit, ne servus ingenuum puerum
vel amet vel assec tetur, aut publico flagello L. plagis
afficiatur. Ingenuo autem non interdixit, ne vel amaret, vel col-
loqueretur, vel assectaretur: neque id puero incommodare, sed in-
tegritatis testimonium perhibere putavit. Nam cum idem nondum
sit eo judicio praeditus, ut verum amatorem a falso possit discer-
nere, ipsum amatorem castigat, et amicitiae dijudicationem aetati
prudentiori et graviori asservat: assectationem porro et inspectio-
nem, modestiae custodiam esse maximam existimavit. Proinde viros
de republica bene meritos, et virtute praestantissimos, Harmodium
atque Aristogitonem, modestus ille ac legitimus, sive amor sive mos
est appellandus, sic erudiit, ut qui eorum facta celebrant, laudes
rerum ab illis gestarum non assequi videantur.

29. Quando autem Achillis et Patrocli meministis, atque Homeri,
aliorumque poetarum, quasi judices nullis disciplinis sint eruditi,
vos autem gravitatem quandam affectatis, et populo majorem eru-
ditionem : ut videatis nos quoque jam aliquid audivisse ac didicisse,
hisce de rebus et ipsi aliquid disseremus. Postquam enim erudi-
torum hominum facere mentionem, et ad expositas versu sententias
confugere instituunt, videte, Athenienses, poetis omnium consensu
praestantibus et bonis consideratis, quantum interesse existimarint
inter modestos, ac sui similium amantes, et inter immodestos, qui
ea desiderant quae non decet, ac contumeliosos. Primum autem de
Homero dicam, quem in antiquissimis et sapientissimis poetis nu·-
meramus. Qui cum multis locis Patrocli et Achillis meminerit,
amorem et cognomentum amicitiae illorum dissimulat, cum insi-
gnem illam benevolentiam eruditis auditoribus esse conspicuam
existimet. Quodam enim loco Achilles Patrocli necem deplorans,
ut rem earum rerum quae sibi acciderint omnium acerbissimam:

