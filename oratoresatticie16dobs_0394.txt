42 DE MALE GESTA LEGATIONE.

psam, et alia quaedam oppida cepisset, Macedonibus non consen·-
tientibus, sed plerisque Pausaniae faventibus; his igitur temporibus
Athenienses, Iphicratem ad Amphipolim misisse cum imperio, cum
ipsi Amphipolitae urbem tenerent, et agri fructus perciperent. Cum
igitur in ea loca venisset Iphicrates, principio cum paucis navibus
explorandarum rerum causa magis, quam obsidendae urbis, tum, in·
quam, eum accersivit mater tua et—ut ii dicunt qui affuerunt omnes ἱ
—Perdicca fratre tuo in manus Iphicratis tradito, te autem, qui
puer esses adhuc, in genua illius imposito, dixit, Amyntas, pater
horum puerorum, dum vixit, et te adoptavit, et urbe Atheniensium
familiariter usus est, unde fit, ut et privatim horum puerorum sis
frater, et publice nobis amicus. His dictis, vehementer eum obte-
stata est, tum pro vobis, tum pro se, tum pro regno, denique pro
incolumitate. Quibus Iphicrates auditis, Pausaniam Macedonia
expulit, et vobis imperium conservavit.

14. Post haec, locutus sum de Ptolemaeo, cujus auctoritati summa
rerum commissa'fuerat, quam is ingrate et improbe se gessisset,
docens primum, eum de Amphipoli adversatum fuisse nostrae urbi,
et cum Thebanis, Atheniensium hostibus, foedus icisse. Ac rursus,
ut Perdiccas suscepto regno, de Amphipoli bellum gessisset cum
nostra urbe, et vestram, quanquam injuriis affectorum humanitatem
narrans, commemorabam, ut, quamvis Perdicca. bello superiores,
Callisthene Atheniensium duce, inducias tamen cum eo fecissetis,
subinde speranteS, vos tandem aequi aliquid impetraturos. Et ca-
lumniam illam refellere studebam, docens, Callisthenem a populo
non propter inducias fuisse interfectum cum Perdicca factas, sed
ob alias causas, Ac rursus contra eum dicere non dubitabam, Phi·
lippum increpans, quod belli contra urbem nostram gerendi suc-
cessor exstitisset. Atque omnium eorum quae referebam, testes pro-
ferebam literas ejus, et plebiscita, et Callisthenis inducias. Ac de
prima regionis illius acquisitione, et novemviarum, ut vocabantur,
et de Thesei filiis, quorum Acamas doti accepisse ferretur eam pro-
vinciam, haec et tunc diei conveniebat, et dicta sunt quam fieri
potuit accuratissime3 nunc autem fortassis opus est verba con-
ferre in compendium. Quae vero signa non in antiquis fabulis po—
sita erant, sed nostra aetate facta, eorum mentionem faciebam. Re-
ferebam, ut congressa Lacedaemoniorum ceterorumque Graecorum
societate, eorum unus Amyntas, pater Philippi, misso assessore,
suique suffragii jure praeditus, decrevisset, Amphipolim Athenien-
sium urbem, esse Atheniensibus reliquorum Graecorum auxiliis ex-
pugnandam, et restituendam. Et hoc commune Graecorum decre-
tum, eosque qui decrevissent, e publicis monumentis testata pro-
ferebam. Jam quibus rebus Amyntas, tuus pater, coram Graecis
omnibus cessit, non oratione duntaxat, sed etiam suffragio, eas,

