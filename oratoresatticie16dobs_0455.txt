IN CTESIPHONTEM. 101

in urbem reduxisset, primis quidem temporibus tremebundus homo
fuit, et semimortuus in concionem progressus postulavit ut se pacis
custodem crearetis. Vos autem initio ne nomen quidem Demo-
sthenis decretis adscribi permisistis, sed hoc negotium Nausicli
mandastis: jam vero iste etiam eoronam sibi deberi contendit. Mor-
tuo deinde Philippo, et Alexandro ad regni successionem vocato,
rursum iste praestigias et portenta moliens, sacella exstruxit Pau-
saniae, et senatum in gratulationis et sacrificii ob loetum nuncium
facti crimen conjecit, Alexandro autem Margitae cognomen indidit,
aususque est affirmare, nunquam eum e Macedonia pedem elaturum;
satis vero habiturum, si Pellae deambularet et exta inspiceret. Atque
haec se dicere praedicabat, non conjectura ductum, sed quod certo
sciret, virtutem non nisi sanguine comparari, ipse penitus sanguiue
destitutus, et Alexandrum non ex Alexandri ingenio, sed suapte
ignavia dimensus. Cum vero censuissent jam Thessali civitati
nostrae bellum inferendum, et juvenis principio, neque injuria, irri-
tatus esset, cumque castra jam ad Thebas admoverentur, legatus a
vobis delectus Demosthenes arrepta fuga e medio Cithaerone rever-
sus est, neque iu pace neque in bello utilem se civem reip. praebens.
Et quod est omnium acerbissimum, vos eum non prodidistis, neque
in judicium coram consilio Graecorum adduci permisistis: ille au-
tem vos jam plane prodidit, si quidem vera sunt quae dicuntur.

51. Ut enim aiunt paralii iique. qui legati ad Alexandrum profecti
sunt—et rei merito sane adhibetur fides—-, est Aristion quidam Pla-
taicus, Aristobuli pharmacopolae, si quis forte vestrum cognorit,
filius. Is aliquando adolescens, cum suis aequalibus forma prm-
staret, diu in Demosthenis domo diversabatur: quid vero aut fece-
rit aut passus sit, cum dubium atque incertum sit, tum res mihi ne-
quaquam dictu est honesta. Hic igitur, ut ego audio, cum et quis
esset et quomodo antea vixerit nemini esset compertum, in Ale-
xandri gratiam subrepit, et eum eo familiariter versatur. Per hunc
Demosthenes missis ad Alexandrum literis, aliquid tandem securi-
tatis nactus est et gratiae reconciliationem, multisque eum blan-
ditiis demulcivit. Inde autem spectate, quam valde res sit crimi-
nationi consentanea.

52. Nam si quid horum revera sentiret Demosthenes, si hostili
in Alexandrum, uti jactat, esset animo, tria ei pulcherrima tempora
oblata sunt, quorum nullo ut videtur unquam est usuS. Primum Y
cum in regno non ita pridem constitutus Alexander, suis rebus
nondum satis compositis, in Asiam transiret3 Persarum autem rex
classe, pecunia, peditatu floreret, libenterque vos in societatem re-
cepisset propter ea quae sibi ipsi ingruebant pericula. Num tu ora-
tionem tunc unam habuisti, Demosthenes, ullumve decretum con·
scripsisti? Vis ponam metuisse te tuoque ingenio obsecundasse?

