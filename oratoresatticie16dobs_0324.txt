824 EXORDIA CONCIONUM.

ut hi, qui tales sunt quales vos perhiberi vultis, in rebus asperis
atque periculis aliis praestent. Ego vero maxime vellem haec civi-
tati nostrae non accidisse, neque vos ulla clade affici : sin autem ita
fieri oportuit, et haec fato quodam destinata fuerunt, expedire opi-
nor, ut ista hoc modo quo acciderunt evenirent. Fortuna enim
celeres habet mutationes et modo hos modo illos fovet aut affligit:
quae vero ignavia virorum fiunt, ea demum constantes clades pa· ι
riunt. ι Ac ne victores quidem ignorare opinor, si vos velitis atque
hoc casu excitemini, nondum satis esse exploratum utrum eventus
ille felicitati sit an contra calamitati adscribendus: sin fortuna
secundior inflavit eorum animos ut insolescant, id quoque jam e re
vestra fuerit. Nam quo securiores erunt, eo facilius opprimentur.

XXXVIII.

Vos mea sententia, Athenienses, non de ea tantum quam putatis
civitate, sed de foederatis civitatibus omnibus deliberatis. Nam
prout de hac statueritis, probabile est fore ut reliqui, in hoc exem-
plum intuentes, eodem modo actum iri secum existiment. Quare
cum propter summam utilitatem tum gloriae vestrae causa danda
est‘ opera, ut simul et utiliter et juste deliberasse videamini. Ac
auctoritas hujusmodi rerum penes omnes duces est: quorum ple-
rique cum e vestro portu solvunt, non vestros amicos, quos ab omni
aevo eorundem periculorum socios accepere, sibi colendos putant,
sed peculiares quisque amicos sibi conciliat, et suos assentatores
recipi in vestram amicitiam oportere censet; cum contra omnino
fieri debeat. Nec enim inimiciores‚ vel quos necesse sit vobis
magis esse inimicos hisce, reperietis. Quo enim pluribus in rebus
vos decipiunt suasque cupiditates per injuriam explent, eo se poenas
mereri graviores censent. Nemo autem amicus ei esse potest, a
quo malum aliquod exspectat. Atque accusatio fortasse non est
hujus temporis: quae vero vobis profutura puto, ea suadebo.

XXXIX.

Neminem, Athenienses, omnium vestrum ita opinor malevolum
esse Reipub.,ut non graviter molesteque ferat ea quae facta sunt.
Quod si quiritando quicquam horum infectum fieri posset, id ego
vobis omnibus suaderem : sed quia illa mutari nullo modo possunt,
sed reliqua providenda sunt, ut ne in eandem fraudem incidatis,
quemadmodum, Athenienses, ob ea quae nunc facta sunt indigna-
mini, sic opera danda est ne eadem denuo eveniant, nec existiman-
dum ullum suasorem talibus verbis esse instructum, qui rempubli-
cam tueri possit, nemine vestrum suam operam conferente. Nam
is quidem non orator, sed deus fuerit. Ac fons horum malorum
hinc oritur, quod oratorum quidam ad gratiam pusillo tempore

