726 CONTRA CONONEM.

15. A vobis igitur peto, Judices, quoniam vobis quae aequa sunt
omnia exposui, et jurejurando firmavi, ut quemadmodum unus-
quisque vestrum in simili causa eum a quo laesus esset odisset, ita
et propter me Cononi irascamini; neque quicquam horum privatum
putetis, quod cuivis accidere potest, sed, cuicunque acciderit, eum =
juvatote et quod justum est tribuitote; et infensi estote hominibus
ante facinora confidentibus et temerariis, in defensione facinorum
impudentibus et improbis, qui neque existimationis neque morum
neque ullius rei rationem habent, modo impune abeant.

16. At supplicabit et lamentabitur Conon. Spectate vero, uter
sit miserabilior, is ne qui ita est mulctatus ut ego muletatus ab isto
sum, si insuper cum infamia et inultus recesser0‚ an Conon, si
poenas dederit? Utrum vero vestrum cuique prodest, ut verberare
et insultare liceat, an contrarium? Equidem contrarium arbitror.
At si absolveritis, multi homines protervi erunt: si punieritis, pau·
ciores.

17. Multa commemorare possem, Judices‚ quam utilem operam
et nos navemus, et pater dum vixit navarit, tum triremibus instru-
endis tum militando tum imperatis faciendis: quam et iste et sui
nihil. Sed nec aquae satis est, neque nunc hoc agitur. Quod si nos
istis et inutilior-es et improbiores essemus, non tamen propterea vel
verberandi vel afficiendi contumeliis essemus. Non video plura
dicere quorsum attineat: puto enim vos nihil eorum ignorare quae
diximus.

