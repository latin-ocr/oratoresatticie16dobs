ADVERSUS POLYCLEM. 691

vos omnia commemorantem, atque in iis quae dicam omnibus et
senatusconsulta et plebiscita proferentem, et testimonia.

2. xxuu. die Quintilis mensis, Molone praetore, concione con-
vocata, cum multae magnaeque res nunciatae vobis essent, decre-
vistis naves a trierarchis in portum trahendas: quorum e numero et
ego fui. Ac quae tum reipublicae tempora fuerint id non mihi nar·
randum, sed vobis ipsis recordandum est, et Tenum ab Alexandro
fuisse occupatam ac direptam3 et Miltocythem a Coty defecisse,
missis legatis, auxilia postulantem et Chersonesum restituentem ;
et Proconnesios, socios nostros, implorasse pro concione opem no·-
stram, cum se a Cyzicenis terra marique bello premi dicerent, roga-
rentque ne se perituros alioqui negligeremus; mercatores item ac
navicularios e Ponto soluturos, Byzantiis,Calchedoniis et Cyzicenis
propter frumenti penuriam naves exceptantibus; et vidisse vos in
Piraeeo frumenti pretium crescere nec magnam copiam venalem re-
periri. Quae cum vos ex eis tum pro concione audiretis et patronis
eorum, trierarchos naves protrahere, ad vallum pervehere, et a sena-
toribus ac tribunisplebis delectus haberi municipum, nautas de-
signari, classem quam primum ablegari, et singula in loca mitti
auxilia jussistis. Atque id Aristophontis decretum vicit.

DECRETUM.

3. Decretum audivistis, J udices. Ego vero, cum mihi nautae a
municipibus delecti non nisi pauci iique imbecilles venissent, eos
quidem missos feci: et oppigneratis meis opibus, pecuniam mutu-
atus, primus implevi navem, conductis nautis quam fieri poterat
lectissimis, muneribus et congiariis datis singulis eorum magnis;
praeterea propriis armamentis totam navem instruxi, neque e publico
quicquam accepi, et quam potui pulcherrime et splendidissime inter
trierarchos exornavi. Remigium igitur quod potui praestantissimum
conduxi. Neque vero, Judices, in triremi tum instruenda solum
tantos sumptus feci, sed etiam pecuniae, quam ad educendam clas-
sem conferri jussistis, non minimam partem vobis obtuli. Cum
enim visum esset vobis ad municipum utilitatem ut referrent sena-
tores eos qui principes collaturi essent tam inter municipes quam
inter eos qui in municipiis praedia haberent, relatum fuit nomen
meum in tribus municipiis, propterea quod manifestae eraut meae
facultates. Neque ego in his quicquam causatus sum, vel mc trire-
mem instruere vel bina onera simul sustinere non posse, vel legibus
id interdictum esse, sed prima tributa primus pependi; neque red-
egi, nam et tum trierarchus reipublicae causa peregre aberam, et
post reversus bona nomina jam ab aliis exacta, mala reliqua, deprc-
hendi. Haec ut vere a me dici constet, testimonia vobis legentur.

