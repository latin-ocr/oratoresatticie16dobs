34 CONTRA TIMARCHUM.

peranter acta aetate, suis civibus consuluit. Qui num Timarchum,
aut cinaedum Demosthenem, rempublicam administrare passus
esset ἲ

36. Ne vero Lacedaemoniis assentari videar, majorum etiam no·
strorum mentionem faciam. Hi enim tam iniquis animis probra fere-
bant, suorumque liberorum modestiam tanti faciebant, ut civium
quidam, deprehenso filiae suae stupro, cum lpuella formam suam ,
usque ad nuptias non diligenter custodisset, earn una cum equo in
desertam domum incluserit: a quo in illo carcere citra dubitationem
fame efferato interitura esset. Ac solum illius domus etiam nunc
in vestra urbe exstat, et locus ille Ad equum et puellam ap-
pellatur. Solo autem, legumlatorum celeberrimus, scripsit more
antiquorum, et graviter de disciplina matronarum. Mulierem enim,
apud quarn adulter fuerit deprehensus, ornari non sinit, nec in fana
publica ingredi, ne suo interventu integras matronas corrumpat:
quod si intraverit, aut sese ornaverit, quemvis dilacerare ejus ve-
stimenta, et ornatum diripere jubet, et eam verberare, hactenus
tamen, ne vel occidat, vel mutilet: sic talem mulierem omni digni-
tate privat, et v'itam ei acerbam reddit, ac morte duriorem. Le-
nones item accusari jubet, et convictos capite plecti: propterea
quod, mercede locata sua impudentia iis, qui quidem delinquere
cupiunt, et tamen inter se colloqui dubitant ac verentur, efficere
solent, ut periculum faciant et colloquantur. ¹

37. Patres igitur nostri sic de turpibus rebus et honestis statu-
erunt: vos autem Timarchum turpissimis studiis obnoxium absol-
vetis? Qui cum vir sit, et masculo corpore, muliebria in se probra
admisit. Quis ergo vestrum uxorem in scelere deprehensam ulci-
scetur? Aut quis non rudis existimabitur, si ei succenseat, quae
secundum naturam deliquerit: curn ejus consiliis auscultet, qui
scelere, a quo natura abhorret, se contaminarit? Quo porro animo
quis vestrum e praetorio domum revertetur? Neque enim reus ob-
scurus est, sed nobilis : neque lex de oratorum exploratione mala,
sed pulcherrima: jam pueri etiam et adolescentuli statim neces-
sarios suos cupide interrogare solent, quo pacto causa sit dijudicata.
Quid ergo dicetis, qui nunc cum potestate ferendae sententiae estis,
ubi vos liberi vestri rogarint, utrum eum condemnaveritis, an vero
absolveritis? Nonne eadem opera, vos Timarchum absolvisse fate-
bimini, et publicam disciplinam evertetis? Quae porro utilitas erit
alendi paedagogos, aut lanistas et magistros praeficiendi pueris, ubi
ii, quorum fidei leges commissae sunt, probris ad misericordiam
flectentur? Illud etiam in vobis miror, Athenienses, si lenones odi-
stis, eos autem qui pudicitiam ultro prostituerunt, absolvetis. Igitur
idem iste vir nullius dei sacerdotium sortietur, ut qui non puro cor-
pore sit, quemadmodum leges jubent: in decretis autem, vota pro

