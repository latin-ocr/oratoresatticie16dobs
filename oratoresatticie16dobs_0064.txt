564 ADVERSUS PANTAENETUM.

quam istorum fecisse scripsit: sed me sibi et suis facultatibus insi·
diatum‚ mandasse id servo meo subscripsit, in quo mentitur. Qui
enim ego mandare potui, qui, cum hinc solverem, quidnam hic fu-
turum esset utique ignorabam? Deinde quantae stultitiae est, cum
me suae dignitati et saluti insidiatum dicat, eundem scribere, servo

mandasse ea, quibus nec civis civem afficere queat? Quid illud =

igitur est? Apparet eum, cum nulla ratione posset propter peregri-
nationem istorum in me quicquam transferre, et me calumniari
vellet, meo jussu esse factum inscripsisse: neque enim, ni hoc
fecisset, ullam causam habuisset. Lege quod sequitur.

ACCUSATIO.

Et, postquam ego sum sactus terat-im, collocato Antigene servo suo iu mea officina,
ea quae est ad Thrasyllum, mea illi tradit, me vetante. s

Desine. Rursus in his omnibus ab ipsa re mendacii convincitur.
Scripsit enim me collocasse, se autem vetuisse: quae fieri per ab·

« sentem nequeunt.¹ Neque enim ego collocabam, qui essem in Pon-

to, neque interdixit iste non praesenti. Qui enim potuisset? ‘Quae
res igitur eum coegit haec scribere? Evergus, opinor, cum ea com-
mitteret quorum poenas dedit, homo mihi notus et familiaris, ser·
vum aliquem domo mea accersitum, apud se, custodiendi gratia
collocavit. Si igitur verum scripsisset, ridiculum fuisset: quae
enim mea culpa est, si Evergus constituit? Id fugiens, talia scri·
bere coactus est, ut mecum agere judicio posset. Lege caetera.

ACCUSATIO.

Et persuasit meis famulis ut in Cenchreono sederent supplices in fraudem meam.

Desine. Hoc jam omnino impudens est. Non enim ex eo dun-
taxat quod eos in quaestionem postulatos dare noluit, sed undique
perspicuum est esse mendacium. Qua enim de causa eos pellicie-
bam? Ut scilicet eos emerem? At optione mihi data vel habendi
vel emendi vel recipiendi meum, recipere meum malui, et haec per
testes probata sunt. Sed recita tamen provocationem.

PROVOCATIO.

Hac igitur provocatione non accepta, sed repudiata, considerate,
quale statim post haec crimen impingat. Lege quod sequitur.

ACCUSATIO.

Et consumpsit argenti massas, quas mei servi conficiebant, εἰ argentum habel ex
illis massis confectum.

