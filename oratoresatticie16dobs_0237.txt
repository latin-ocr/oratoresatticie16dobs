CONTRA DIONYSODORUM. 737

tum exonerandum, eandem navem navigationi exsistere opportu-
nam ἲ Cur igitur, inquit, alia navigia conduxi, et merces translatas
huc misi? Quod, Athenienses, nec ipse nec ejus socius merces
omnes in sua potestate habebat, sed vectores suas res in aliis navi-
giis necessario nimirum huc mittebant, quum isti navigationem in-
terrumperent: quarum autem rerum isti erant domini, eas vero non
omnes huc miserunt, sed eas demum elegerunt quarum pretia cre-
verant. Alioqui cum alias, ut dicitis, naves conduceretis, cur non
omnes merces ,in eas transtulistis, sed frumentum Rhodi reliqui-
stis? Quoniam, Judices, eis expediebat illud ibi distrahere; pretia
enim hic laxata esse audierant ε caeteras vero sarcinas huc mise-
runt, unde lucrum sperabant. Cum igitur de conductione navium
loqueris, nullum ruptae navis, sed vestri compendii nonnullum,
argumentum affers.

8. Ac de his quidem haec dixisse sufficiat: quod autem credi-
tores assensisse dicit se usuras Rhodias accepturos, id nihil ad nos.
Si quis enim de suo vobis condonavit aliquid, nulla fit injuria vel
condonanti vel accipienti: sed nos neque tibi quicquam condona-
vimus, neque consensimus in Rhodiam navigationem, neque quic-

’ quam plus apud nos valet quam syngrapha. Ea vero quid ait, aut

quo navigationem suscipi jubet? Athenis in AEgyptum, et ex AE-
gypto Athenas: quod nisi fiat, duplum solvi jubet. Haec si fecisti,
nullam injuriam facis: si non fecisti, neque navem Athenas re-
duxisti, ea te poena mulctari decet quae in syngrapha continetur.
Id enim jus non quisquam alius, sed tute tibi descripsisti. Alteru-

’ trum igitur ostende judicibus, aut vos syngrapham ratam non ha-

bere, aut non esse aequum ut ex ejus praescripto geras omnia.
Quod si qui tibi aliquid remiserunt et Rhodias usuras concesse-
runt, quocunque tandem pacto adducti, proptereane tu nullam nobis
injuriam facis, violata syngrapha qui navem Rhodum perduxeris?
Non equidem opinor. Neque enim hi nunc de aliorum condona-
flonibus, sed de pactionibus tuis nobiscum factis jus dicunt.

9. Nam usurarum remissionem, si qua modo, ut isti dicunt,
facta est, cum utilitate creditorum esse factam, 'vobis omnibus per-
spicuum est. Nam qui ex AEgypto istis pecuniam Athenas usque
duntaxat mutuarant, ut Rhodum venerunt, et isti navem eo appu-
lerunt, eorum nihil opinor interfuit solutis usuris et Rhodi recepto
mutuo, rursus id negotiandi causa conferre in AEgyptum: imo id
multo magis profuit, quam huc appellere. Illuc enim brevis est et
expedita navigatio, et bis aut ter eis negotiari licuit eodem argento:
quod si huc redissent, hybernandum suisset hic, et navigatio verna

’ exspectanda. Proinde illi creditores non modo nihil remiserunt, sed

lucrum etiam fecerunt. Nos autem, ut de usuris taceamus, ne

sortem quidem, recuperare possumus. Ne igitur auscultetis isti vos
5 B

