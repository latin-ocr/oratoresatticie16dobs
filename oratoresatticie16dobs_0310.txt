810 EXORDIA CONCIONUM.

in medium progressus docere et persuadere possit, quis apparatus,
et quantuS, et unde comparatus, Reipub. sit profuturus, omnis hic
metus repelletur. quue ego, modo viribus non destituar, facere
conabor, pauca praefatus apud vos quid de regio negotio sentiam.

VII.

Utrique mihi peccare videntur, Athenienses, tam qui Arcadibus, =

quam qui Lacedaemoniis sunt patrocinati. Tanquam enim ab alter—
utris missi, non cives vestri sint, apud quos illi utrique legatione
funguntur, sic invicem accusant et criminantur. Quod legatorum
quidem officium fuerit: aequis autem animis de rebus dicere, et
vestram utilitatem sine aemulatione considerare decebat eos, qui
sibi ex hoc loco dandi consilii auctoritatem sumunt. Nunc, nisi
noti ¹essent et Attice loquerentur, equidem sore multos opinor, qui
alios illorum Arcades, alios Lacones esse putarent. Ego vero haud
sum nescius, suadere optima quam difficile sit. Nam cum vos una
in fraudem illecti sitis, et alii aliter sentiatis, si quis mediam ora-
tione sua viam tenere instituerit, eamque vos cognoscere nolueritis,
fiet ut et gratum faciat neutris, et in crimen veniat apud utrosque.
Malo tamen, si forte id usu mihi venerit, ineptus videri, quam, his
quae e Republica esse puto dissimulatis, committere ut a quibus-
dam decipiamini. Ac caetera quidem, si vestra voluntas feret,
postea dicam: nunc vero quid potissimum expedire existimem,
exorsus ab his quae ipsi confitentur, docere incipiam.

VIII.

Cum non in eadem sententia sim in qua sunt eorum plerique qui
verba fecerunt, surrexi ad dicendum, Athenienses. Et tamen ne
*hos quidem arguerim eximprobitate optimis contraria dixisse: sed
illud in causa esse videtur, quod plerique, neglecto rerum judicio,
verba quae dicturi sunt spectare solent. Quorum copia instructi
alacriter ad concionandum prosilire solent; in quo non recte sen·
tiunt, neque cum animis suis cogitant, cum multae res longo tem·-
‚pore ab omnibus gestae sint, et, propter tempora quaedam inter se
contrariae, si quis prioribus praeteritis posteriores dicat, eum nihil
aliud acturum, nisi ut, quo factu nihil est facilius, se ipse impru-
dens fallat. Qui igitur eo animo ad dandum consilium venerunt,
mihi videntur ea esse orationum suarum laude contenti, si elo-
quentes videantur: ego vero eum decere existimo, qui de publicis
negotiis dare consilium instituit, illud potius spectare, ut ea quae
decreta suerint-prosint, quam ut subitae orationes placeant. Decet
enim ad eloquentiae laudem utilis alicujus rei actionem accedere,
ne in praesentia tantum, sed semper, ea quae dicta fuerint se prae-
clare habeant.

