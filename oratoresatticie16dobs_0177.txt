,ΙΝ OLYMPIODORUM. 677

confingat, pactionem autem, quam violasse me dicit, a vobis audiri
oportere non opinetur? Ego vero tum coram iis testibus qui ade-
rant eum provocavi; et nunc etiam coram vobis judicibus rursus
provoco, et peto ut is permittat, ut ego permitto, aperiri hic in ju-
dicio pactionem, et recitari vobis et rursus obsignari eoram vobis.
Androclides autem hic adest: ego enim ei denunciavi ut adesset
pactione secum huc allata. Et permitto, Judices‚ ut ea vel in mea
vel in ipsius oratione, sive in priore sive in posteriore, aperiatur.
⁴Nihil enim mea interest: sed vos audire volo pactionem et jusju-
randum quod mutuo dedimus, ego et olympiodorus. Quod si
concedit, fiat ita, et vos audite si isti videbitur: sin hoc facere no·
luerit, nonne jam palam erit, Judices, eum omnium hominum esse
impudentissimum ’ἓ neque ullum ejus Verbum porro quicquam apud
vos auctoritatis habere oportere?

13. Sed quid magnopere contendo? Neque enim ipse ignorat,
mihi a se fieri injuriam, fieri et diis immortalibus, quorum numen
juravit et pejeravit ε emotae mentis est, Judices, et desipit. Invitus
equidem facio atque erubesco dicere apud vos, Judices, id quod di-
cturus sum, sed cogor eloqui, ut vos, pronunciandi auctoritate pra—:-
diti, omnibus auditis de nobis id quod optimum factu videbitur sta-
tuatis. Eorum vero quae dicam iste auctor est, qui apud cognatos
his de rebus mecum transigere non vult, sed impudenter negat.
olympiodorus, Judices, mulierem civem legibus vestris nunquam
duxit, ac ei liberi neque sunt neque nati fuerunt ε sed scortum domi
redemptum habet.' Illud est quod nos omnes exagitet, et istum ad
majorem insaniam impellat. An vero non insanit is qui, quae pro-
misit et pepigit volens cum volente et jurejurando confirmavit,
eorum nihil quicquam praestandum censet? me praesertim non dc
meipso duntaxat solicito, sed et de istius sorore germana et uterina,
quam ego in matrimonio habeo, et de istius nepte, mea filiola. Hae
enirn sunt quibus non minor sit quam mihi injuria, sed major etiam.
Nonne autem injuria eis fit, et inique cum eis agitur, cum videant
istius meretricem ultra quam sat est et decet multum habere auri
et vestem splendidam, et splendide atque insolenter prodire in pu-
blicum, et de nostro superbire, se vero in his rebus omnibus esse
tenuiores? Nonne illis major fit quam mihi injuria? Nonne vero
iste aperte insanit et delirat, qui ita in semetipsum consulat? Ne
vero dicat, Judices‚ per calumniam haec a me dici, hujus judicii
causa, testimonium vobis recitabitur cognatorum istius et meorum.

TESTIMONIUM.

Olympiodorus igitur talis homo est, non modo injurius, sed qui
etiam insanire videatur omnibus cognatis et familiaribus, eo vitre

