ARGUMENTUM ORATIONIS ADVERSUS
LACRITI EXCEPTIONEM.

ANDROCLES pecuniam mutuavit Artemoni, Phaselitae genere, mercatori3 quo
mortuo priusquam argentum redderet, idem ab ejus fratre Lacrito rhetore reposcit,
duabus rationibus nitens: quod et praesente Lacrito et spondente pecuniam Arte-
moni minuerit, et, haeres sit Artemonis Lacritus. Is vero se cedere haereditate
dicit, et actionem praescriptione repellit, quod sibi eum Androcle nihil rei sit,
nec ulla syngrapha: omniuo etiam se spopondisse negat3 quod si promisisset,
non ea se esse improbitate ut solutionem detrectaret. Non recte autern quidam
orationem hanc adulterinam esse putarunt, obscuris decepti argumentis. Nam
dictionis genus remissum non indecorum est causis privatis, Jovem autem regem
pro subjectae personae consuetudine ab eo esse juratum perspicuum est; praeseri*
ptionem porro infirmius refutavit propter causae imbecillitatem.

 

‚ DEMOSTHENIS
ADVERSUS LACRITI EXCEPTIONEM

Ο RATI 0.

l. Num novi agunt, Judices, Phaselitae, sed pro more suo.
Nam ad mutuo sumendas in mercatu pecunias, sunt omnium ex-
ercitatissimi, postquam vero eas acceperunt et syngrapham confe-
cerunt nauticam, statim obliviscuntur et syngrapharum et legum, et
reddenda esse quae acceperint non meminerunt: sin reddiderint,
de suo se aliquid largitos esse putant, et cum reddendum esset
aliquid pro eo cavillationes excogitant et. praescriptiones et praete-
xtus, homines omnium mortalium et improbissimi et injustissimi.
Cujus rei signum illud est: cum multi et Graeci et Barbari vestrum
ad mercatum veniant, plures semper sunt Phaselitarum lites quam
caeterorum omnium. Hi igitur tales sunt: ego vero, Judices, pe-
cuniam mutuavi Artemoni istius fratri secundum leges mercatorias
in Pontum et rursus Athenas; quo defuncto priusquam mihi pe-
cuniam redderet, Lacrito diem dixi iisdem legibus, quibus con-
traxeram, eum et illius frater sit et bona Artemonis omnia teneat,
tum quae is hic reliquit tum quae Phaselide habuit, et haereditatem
ceperit bonorum illius omnium; neque vero iste legem ullam pro-
ferre potest, quae permittat habere fraternas opes, et iis suo ar-
bitratu administratis non solvere aes alienum, et negare nunc, se
esse haeredem, sed profiteri se cedere haereditate. Ac Lacriti talis

