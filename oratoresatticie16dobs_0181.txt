ADVERSUS TIMOTHEUM. εει

constitutus erat, propterea quod talia reipublicae tempora incide-
rant, ut et exercitus Calaurianus propter stipendia non soluta dila-
beretur, et socii Peloponnenses a Lacedaemoniis obsiderentur; jam
Iphicrates et Callistratus istum ut auctorem eorum malorum crir'ni-
nabantur, ad haec qui ab exercitu veniebant in concionem nuncia-
bant urgentem penuriam et difficultates, partim etiam per literas
quisque certior fiebat a cognatis et familiaribus quomodo cum eis
ageretur: quae dum vos publice audiretis, recordamini quo pacto in
eum affecti fueritis, nec enim ignoratis ea quae dica—cum igitur ad
judicium huc venturus esset, in Calauria mille drachmas ab Anti-
phane Lamprensi, qui eo appellebat quaestor Philippi navicularii,
mutuatur, quas distribueret inter Boeotios trierarchos, quo exspecta-
rent dum judicium de se facturn esset, neve, Boeotiis triremibus
abductis et militibus prIus dilapsis, sibi vos gravius irasceremini.
Cives enim mala perferebant aequis animis, et perdurabant : Boeoti
autem negabant se mansuros, nisi quotidiana daretur alimonia.
Tum igitur coactus eas mille drachmas ab Antiphane, qui appellebat
quaestor Philippi navicularii, mutuo sumit, et Boeotio navium duci
dat. Ut autem huc venerat, tam Philippus quam Antiphanes eas
mille drachmas, quas ei mutuarant in Calauria, ab eo reposcebant,
moram aegre serentes. Iste vero inimicos suos metuens, ne resci-
scerent, quas mille drachmas in referendis rationibus de militari pe-
cunia Boeotiis navibus expensas tulisset, Philippum creditorem
fraudari, simul etiam Philippum veritus, ne in se testimonium di-
ceret injudicio, patrem meum adit, ut Philippum absolvat sibique
illas mille drachmas mutuetur orat, quas Philippo redderet. Pater
meus cum videret et quanto in discrimine versaretur iste et quanta
pecunia laboraret, simul etiam misertus ejus, adducto eo ad men-
sam, Phormionem qui ad mensam sedebat mille drachmas Philippo
numerare jussit, et debitorem Timotheum inscribere.

4. Haec vere a me dici ut constet, Phormionem vobis testem
qui pecuniam dedit adducam, ubi et de alio contractu vobis disse-
ruero, ut eodem testimonio, universo aere alieno cognito, videatis
me vera loqui. Vocabo vobis etiam Antiphanem, qui mille illas
drachmas Calaurianas isti credidit, quique affuit cum Philippus hic
a patre meo nummos reciperet. Quo minus enim ejus testimonium
apud arbitrum proferrem fallacia factum est, qui se quovis mihi
tempore, quo de causa pronunciandum esset, testimonium di-
cturum polliceretur. Cum autem arbitrium fieret, domo accer-
situs—non enim se stiterat—testimonium deseruit ut isti gratifica-
retur. Ego vero cum numerassem contra eum destituti testimonii
nomine drachmam, ut lege jubetur, arbiter sententiam damnatoriam
non tulit, sed abiit absoluto isto, cum jam vespera esset. Nunc in
Antiphanem dati damni peculiarem actionem institui, quod mihi

4 s

