DEMOSTHENIS

EXORDIA CONCIONUM.

Ι.

S1 de novo quopiam negotio indicta concio esset, Athenienses,
continuissem me dum maxima pars eorum qui dare consilium solent
sententias dixisset, quorum si quae rationes mihi placuissent, quie-
vissem: sin minus, tum et ipse quae sentio dicere conatus essem. „
Sed quia, quibus de rebus isti saepe antea verba fecerunt, de illis
nunc deliberatis, arbitror me, quamvis primus surrexerim, posse
tamen videri merito dicere post istos. Quod si praeclarus rerum
status esset, consultare supervacaneum foret: cum vero, ut uni-
versi videtis, multum in eis difficultatis insit, ut ipsa negotiorum
conditio patitur, sic dare consilium quod mihi rectissimum vide-
bitur conabor. Primum igitur illud statuendum est, nihil eorum,
quae bello gerendo occupati factitabatis, deinceps vobis esse faci-
endum, sed omnia contraria potius: nam si illa ratio perniciosa
fuit, consentaneum est diversam fore meliorem. Deinde existi-
mandum est, non eum, qui vobis aut nihil aut exigua mandet, recte
dicere—videtis enim, dum tales spes et orationes cupide audiuntur,
in summum discrimen venisse rempublicam—, sed eum qui, neg-
lecto assentandi studio, ea quae opus sunt, et per quae susceptum
dedecus aboleamus factamque jacturam resarciamus, suadeat.
Nam si quidem ita comparatum esset, ut quemadmodum molestae
orationes praetermitti, sic etiam res ipsae quae molestiam pariunt
praeteriri‚ possent, omnino esset ad gratiam concionandum: sin
verborum blanditiae cum rebus haud congruentes perniciem affe-
runt, turpe est sibi ipsum fucum facere, et extrema demum ur-
gente necessitate ea suscipere, quae jam olim ultro confecta esse
oportebat.

ΙΙ.

Non idem statuere possum, Athenienses, cum Reip. nomen e
vobis audio, et cum video quomodo vestrum quidam ejus defen-
sores tractare soleant. Rempublicam enim, id quod nostis omnes,
democratiam nominatis: sed quosdam qui huic contraria dicunt
libentius a nonnullis audiri animadverto. Cujus rei miror causa

.
⁷...
ἰν,

