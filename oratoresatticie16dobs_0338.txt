338 EPISTOLAE.

nienses, salus mea curae fuerit, cum quod nulla vobis a me orta
injuria ita sum tractatus, tum propter vestram apud exteros existi—
mationem. Neque enim putetis, si nemo vobis in memoriam re-
digit ea tempora easque occasiones, quibus ego maximas utilitates
attuli Reipublicae, reliquos etiarn Graecos ignorare aut oblitos esse
rerum a me pro vobis gestarum, quas ego nunc duabus de causis

scribere vereor singulatim: tum quod invidiam reformido contra..

quam in veritate orationis praesidii nihil est, tum quod multa et in-
digna illis rebus propter reliquorum Graecorum ignaviam nunc tole-
rare cogimur. Summatim vero illiusmodi ea sunt, quae pro vobis
ego suscepi, ut et omnibus felicitas, virtusque vestra admirationi
esset, et ego summorum a vobis praemiorum spem propositam habe-
rem. Cum vero inevitabilis illa quidem, sed iniqua fortuna, non ex
aequitate, sed pro &sua libidine, susceptum pro libertate Graecorum,
quod vos· gessistis, bellum dijudicasset, nec reliquo ternpore meam
erga vos benevolentiam abjeci, nec eam ulla re mutavi, non gratia,
non spe, non divitiis, non potentia, non securitate. Quanquam
videbam omniahaec iis contingere, qui contra vos rempublicam ge-
rere vellent. Quod vero in multis et magnis rebus, quibus mihi
jure gloriari licet, maximum existimarim, non dubitabo s‘cribere
ad vos, cum Philippus inter eos qui ab omni aevo memorantur soler-
tissimus fuerit ad hominum voluntates comitate et affabilitate sic
sibi devinciendas, ut ad nutum paratos haberet, et largitionibus
omnes quorum aliqua esset in Graecis urbibus auctoritas corrum-
pendos, me solum ab horum neutro esse victum: id quod etiam
nune vobis gloriosum est: quanquam saepe congressus et collocutus
sim cum Philippo iis de rebus propter quas vos me legatum mitte-
batis, et magnam pecuniam quam ille offerebat repudiasse, quarum
rerum conscii multi etiam hodie vivunt. Quos quid de vobis judi-
care consentaneum sit, cogitate: quod enim talem ita tractastis,
id meae quidem calamitati scilicet tribuetur, sceleri nequaquam,
vestrae autem iniquitati, quam infamiam consilii mutatione dele-
bitis. Jam ea quae dixi omnia minora puto continente et quoti-
diana reipublicae administratione, in qua ita me gessi, ut neque
ulli iracundiae, neque simultatibus, neque injusto quaestui, vel
publico vel privato, servierim, neque ullum unquam vel civem
vel hospitem sim calumniatus, neque contra vos privatim fa-
cultate mea usus, sed, si quid opus esset, publice pro vobis in
procinctu steterim. Quod cum natu grandiores norint, aequum
est ut junioribus concionem adversus Pythonem Byzantium habi-
tam indicetis, cum adductis Graecorum legatis affuit, injurias no·
strae urbis ostensurus: et contrarium ejus quod sperarat expertus
recessit, ubi ego solus oratorum illius temporis vestram causam
defendi. Omitto quot legationes pro vobis obierim, in quibus om-

„ 2 - -7 ⁴⁵: < ,-;..,,;,τ-,->>;. -::.

 

