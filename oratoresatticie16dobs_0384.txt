32 CONTRA TIMARCHUM.

istimabam, vos si talia probaretis, similem fore de civitate atque de
dicentis immodestia opinionem.

34. In universum denique, Athenienses, a re alienas defensiones
repudiatote‚ primum objusjurandum quod dedistis, deinde ne falla-
mini ab homine artifice dicendi. Sed paulo altius incipiam docere
vos. Demosthenes, cum patrimonium absumpsisset, per totam
urbem circumibat, ut pupillos adolescentes divites venaretur : quo-
rum patribus defunctis, matres familiam gubernabant. Multis autem*
praeteritis, unius mentionem faciam, cum quo inique actum est.
Cum enim locupletem domum conspexisset, quae non recte guber-
nabatur, ut cujus dux esset mulier, superba illa quidem, sed minime
cordata, adolescens autem pupillus vesanus, opum administrator,
Aristarchus Moschi F„ hujus se amatorem esse simulavit: ad eam-
que, amicitiam adolescentem invitavit, et vana spe inflavit, pollicens,
eum, quod ad eloquentiam attineret, brevi oratorum principem fu:
turum. Talium autem ei operum auctor et magister factus est, ob
quae et ille patria exsulat, et iste tribus eum talentis exsilii viatico
spoliavit: et Nicodemus Aphidnaeus violenta morte ab Aristarcho
occubuit miser. exsectis etiam oculis ambobus, et lingua praecisa,
qua libere'locutus fuerat, legibus fretus et vobis. Et vos² Athe-
nienses, Socratem sapientem illum occidistis, quod Critiam insti-
tuisset, unum xxx. virorum, qui populum oppresserunt : Demo-
sthenis autem precibus, qui ab hominibus indoctis et popularibus
propter aequalitatem juris tantas poenas sumit, condonabitis alios?
Ad quem audiendum, rogatu ejus, quidam adolescentes veniunt.
Pollicetur enim eis, quaestu in vestram fraudem instituto, ut ego
audio, se occultis artificiis mutaturum et causam et auscultationem
vestram, atque effecturum, ubi ipse prodierit, utet reus bono animo
sit, et accusator percellatur, et de se ipso sit in metu: et tot ac
tantos tumultus a judicibus evocaturum, meis concionibus inse-
rendis, et pace per me et Philocratem facta reprehendenda, ut nc
in judi-cium quidem venturus sim ad mei defensionem, cum obitae
legationis rationes reddendae mihi erunt: sed mediocrem mulctam
aequi bonique facturus, modo ne capitis condemner. Nullo igitur
pacto, judices, contra vos ipsos isti rhetori risum et ludum praebue-
ritis: sed putate videre vos e foro domum reversum, et gloriantem
in adolescentulorum coetu, et commemorantem, quam commode
judicibus causam extorserit. Nam abduxisse eos a criminibus Ti-
marcho objectis‚ et magna vi ad accusatorem et Philippum et Pho-
censes traduxisse; et cum metum auditoribus injecisse, ut et reus
accusaret, et accusator causam diceret ε et judices, cujus rei essent
judices, obliti essent, ea vero audirent, quorum judices non essent.
Vestrum autem officium est, ut istis vos artibus opponatis, ut ubique

