624 ADVERSUS LEOCHAREM.

causae defensores et falsos testes multos compararunt: pater vero
meus-“dicetur enim—-una cum paupertate, ut vos omnes nostis, et
imperitia rerum manifestis testimoniis pugnat. Nam in Pirae-
eo praeconium factitat: id quod non modo paupertatis argumen-
tum, sed et occupationis est quae lites sectari prohibebat; qui enim
*talem quaestum facit, eum necesse est totos dies in foro esse. Quae ι
vos reputantes cogitabitis, nos, nisi justitia freti essemus, nunquam
in conspectum vestrum fuisse prodituros. Sed quae hujus generis
sunt, progressu orationis, clarius audietis: de ipsa autem conte-
statione et causa, nunc videtur esse disserendum.

3. Quod si, judices, ex ipsa contestatione Leochares petiturus
defensionem atque ostensurus esset, se germanum esse Archiadae
filium, nihil opus esset multis verbis, neque necessarium nos a pri-
mordio inde nostrum genus percensere: sed quia se contestatio
aliter habet, atque isti maximam orationis partem in eo consument,
se adoptatos esse, et cum germani filii sint, ratione propinquitatis
jure percepturos haereditatem, necesse nobis est, Judices‚ propter
has causas paulo altius genus nostrum vobis exponere. Hoc enim
perspicue cognito, verbis eorum non decipiemini. Nam hae‘c con-
troversia disceptatio est de haereditate: in eam vero agimus nos
ratione generis et propinquitatis, isti ratione adoptionis. Confi-
temur autem coram vobis ratas esse oportere adoptiones, quae legi-
bus rite factae fuerint. Quare VOS, horum fundamentorum me-
mores, si ostenderint vobis leges ea permittere quae ipsi contestati
sunt, decernitote eis haereditatem: sin rlegibus id quidem demon-
strare non poterunt, sed aequa tamen et humana dicere videbuntur,
etiam sic concedimus. Ut autem sciatis nos genere esse proximos,
neque eo niti solum, sed et caeteris omnibus, primum vos de ipso
genere docebimus, unde haereditas est: existimo enim, si hanc
causae partem liquido cognoveritis, fore ut nec caeterorum quic—
quam vos praetereat.

4. Principio, J udices, nati sunt Euthymacho Otrynensi filii tres,
Midylides‚ Archippus, Archiades, et filia cui nomen fuit Archidice.
Hi patre defuncto, Archidicen Leostrato Eleusinio collocant. Ex
ipsis vero tribus Archippus triremi praefectus Methymnae diem obiit.
Midylides non multo post tempore ducit Mnesimacham‚ Lysippi
Crioensis filiam, eique filia nascitur nomine Clitomacha, quam ille
voluit fratri suo qui coelebs erat dare. Cum autem Archiades sibi
non esse in animo uxorem ducere diceret, sed et patrimonium pro-
pterea indivisum esse passus, seorsim Salamine habitaret: sic tan-
dem Midylides suam filiam Aristoteli Pallenensi despondet, avo
meo, e quo nascuntur filii tres, Aristodemus pater hic meus, Ha-
bronichus patruus, et -Midylides qui nunc obiit.

5. Ac generis quidem nostri propinquitas, in quo est haereditas,

 

