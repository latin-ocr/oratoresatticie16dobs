ADVERSUS TIMOTHEUM. 687

spondisset, eum esse liberum, a postulatione destiti: testimonium
autem petii ut proferret AEschrionis tanquam liberi. Sed iste neque
testimonium exhibuit, neque AEschrionem pro servo tradidit, quo
veritas ex ejus corpore. exquireretur, metuebat scilicet si ejus
testimonium ut liberi exhibuisset, ne ego falsi testimonii ΖΕ-
schrione convicto, se ob malas artes ut lege permissum est accua
sarem: sin eundem in quaestionem dedisset, ne veritatem elo-
queretur. Atqui honestum ei fuisset, si reliquae pecuniae acceptae
producere testes potuisset, illud saltem per AE‘schrionem probare,
non acceptas‘fuisse phialas aut minam argenti, neque missum
fuisse illum ad patrem meum; atque eo argumento probare vobis,
me etiam reliqua de quibus accusem ementiri, quando is, quem di-
cam, ejus famulum, phialas et argenti minam accepisse, is quaesti-
onibus habitis non accepisse comperiatur. Quod si firmum isti
fuisset argumentum apud vos deditio AEschrionis, quem ab isto
missum fuisse affirmo, et accepisse phialas a patre meo, et argenti
minam esse mutuatum, idem et mihi sit argumentum apud vos,
verae accusationis meae conscium istum, tradere AEschrionem non
audere. .

12. Defensionis autem loeo illud afferet, in mensariis rationibus
Alcisthene praetore scriptum es'se se in naulum lignorum accepisse,
et pretium phialarum quas Timostheni pater pro isto solvit: cum
eo tempore non domi, sed apud regem Persarum fuerit. De hoc
igitur perspicue vos docebo, ut certo sciatis quo pacto se habeant
mensariae literae. Nam iste mense Aprili, Astio praetore, profe-
cturus ad regem, commendavit Philondam patri meo: sequenti
anno Alcisthene praetore, Philondas, ligna vehens e Macedonia,
reversus naulum lignorum accepit a patre me0, isto apud regem
absente. Cum igitur a mensa pecuniam darent, istum debitorem
inscripserunt, non cum praesens adhuc patri meo Philondam com-
mendasset. Quando enim commendarat, ligna nondum aderant,
sed propter ea Philondas iter suscepturus erat: qui cum advectis
lignis rediret, iste peregre abfuit, Philondas autem accepit naulum
lignorum, quemadmodum iste jusserat, et in istius aedes in Piraeeo
ligna vecta sunt. Istum autem non pecuniosum hinc profectum
esse, et vos ipsi, quibus ejus opes oppigneratae fuerunt, scitis, quos
nunc defraudat: ut autem cognoscatis, eum etiarn sine pignoribus
debuisse quibusdam civibus, cum nihil haberet oppignerandum
quod alicujus momenti esset, lege mihi testimonium.

TESTIMONIUM.

13. De phialis autem, rquas Septembri mense AEschrio pedisse-
quus istius Astio praetore petiit, cum iste domi esset, et hospitio
Alcetam et Iasonem excepisset, isti ut debitori pretium inscriptum

 

 

