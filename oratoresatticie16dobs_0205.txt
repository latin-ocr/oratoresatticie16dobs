PRAEFECTURAE NAVALIS. 705

jubent nos communiter omnes coronari, cum non sit ea decreti sen-
tentia. Tantum autem abest ut ista ego concedam, quantum abfui
ut trierarchiam locarim : neque enim illud feram, neque hoc feci.
Simulant sane se justitiae et aequitati patrocinari: sed vehementius
contendunt, quam vestrum aliquis gratuito faceret, perinde ac si
mercedem mereri, non sententias dicere, eis conveniat. Deinde,
non tanquam in communi civitate versentur, proptereaque cuivis
dicere liceat, sed tanquam id ipsi veluti privatum sacerdotium ob·
tineant, si quis causam suam apud vos agit, quiritantur eumque
audacem esse clamitant: atque in eum stuporem veniunt, ut putent,
si quem qui semel apud vos verba fecerit impudentem vocarint,
fore ut ipsi in omni vita boni viri existimentur. Enimvero, et pro-
pter istorum conciones multa deteriora sunt; et per eos qui justi-
tiam oppugnare non dubitant cuncta perierunt. Istis igitur pa·
tronis adscitis, cum scient tantam in promptu esse maledicendi eis
materiam si quos convicium facere juvet, tamen in contentionem
descendere et alicui maledicere non dubitant ii, quos impunitate
contentos esse oportebat. Atqui ut isti audaces sint et injurii nemo
magis in causa est quam vosmetipsi: ab oratoribus enim, quos
scitis esse mercede conductos, sciscitamini quales quique existi-
mandi sint, non ipsi judicium facitis. Quid est autem absurdius,
quam cum eos ipsos improbissimos civium existimetis, illos qui ab
istis laudantur bonos viros habere? Proinde illi omnia suo arbi-
tratu agunt et rempublicam tanturn non sub praeconem subjiciunt,
et coronare, quem ipsis visum fuerit, et non coronare, jubent, et
suam auctoritatem plus valere volunt quam decreta vestra. Ego
vero vos moneo, Judices, ne studium et liberalitatem eorum qui
sumptus facere volunt oratorum avaritiae condonetis. Alioqui doce·
bitis omnes a vobis mandata munera quam vilissime administrare,

et quam maximi conducere qui pro ipsis apud vos impudenter men-
tiantur.

