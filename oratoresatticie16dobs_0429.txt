lN CTESIPHONTEM. 77

bere eos, qui ex tribubus delecti sint, postquam in judiciali foro
probarentur, magistratu fungi : atqui tribus Pandionia Demosthe-
nem magistratum et moenium instauratorem delegit, quin ad eam
rem paulo minus decem talentis ex aerario habet: jam vero alia
lex vetat magistratum ante rationes relatas coronari: vos autem
jurejurando adacti estis sententiam ferre secundum leges: at ora-
tor iste decrevit, hominem rationibus reddendis obnoxium esse co-
ronandum, neque illud adjecit p os teaquam r atio n es r e d d i-
de rit: ego vero crimen plebisciti contra leges facti tum legum, turn
decretorum, tum adversariorum testimoniis evinco. Quo tandem
pacto apertius quisquam demonstrare possit hominem legibus ini-
micissima scripsisse?

14. Porro et coronae praedicationem eum in scito suo jubere con-
tra leges fieri, id quoque vos edocebo. Lex enim diserte jubet, si
quem corona donet senatus, ut in curia praedicetur, sin populus, in
concione, alibi vero nusquam. Recita mihi legem.

LEX.

Praeclara sane lex ista est, Athenienses. Neque enim, opinor, cen>
suit legislator oratorem decere se apud exteros magnifice jactare,
sed satis habere, si in'urbe' a populo ornetur, neque in praeconiis

quaestum aucupari. Atque ita quidem lator legis z Ctesiphon autern
quomodo? Recita decretum.

DECRETUM.

Auditis, Athenienses, jubere legislatorem, ut qui a populo corona
donetur, de eo apud populum in Pnyce concione habita praeconium
fiat, alibi vero nusquam : at Ctesiphon in theatro, non legibus modo
spretis, sed etiam loco commutato, non Atheniensibus ad concionem
convocatis, sed novis tragoedis fabulas agentibus, non coram populo,
sed spectantibus Graecis, ut nobis conscii sint, quali nos viro hono-
rem habeamus.

15. Cum igitur tam aperte legibus contraria scripserit, conjunctis
cum Demosthene viribus technas quasdam legibus intendet, quas
ego vobis indicabo et praedicam, ne imprudentes in errorem indu-
camini. Negare enim isti non poterunt, quin leges vetent, ne is
quem populus coronet extra concionem praedicetur Îµ adducent vero
qua se defendant legem Dionysiacam, ejusque partem quandam
citabunt, quo auribus vestris abutantur, legem denique proferent
nihil ad hoc judicium pertinentem, dicentque duas esse in civitate
de praeconiis receptas leges, unam, quam ego nunc profero, diserte
vetantem de eo quem populus corona donet extra concionem proe-

