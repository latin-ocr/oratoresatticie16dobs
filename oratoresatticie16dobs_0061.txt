ADVERSUS PANTAENETUM. 561

continebatur. His actis Februario mense praetore Theophilo,ego sta-
tim in Pontum profectus sum, iste et Evergus hic fuerunt. Qui quid
inter se egerint me absente, dicere non possum: neque enim eadem
dicunt, neque semper eadem iste quidem. Alias enim asserit se ab
illo contra pacta esse locatione vi eversum, alias eum in causa fuisse
ut in publicum ipse inscriberetur, alias quippiam aliud quod libuit:
ille autem simpliciter se, nec usuris redditis, nec alia re ulla quae
pactis contineretur ab isto praestita‚ convenisse eum et ab eo volente
suum recepisse, post haec autem digressum istum redisse adducen-
tem quosdam qui controversiam moverent, se illos non persecutum
esse, neque istum prohibuisse quo minus teneret quae conduxerat,
modo fidem servaret. Ex his igitur ego tales orationes audio. Sed
illud scio, sive iste vera dicit, et injuria affectus est ut ait ab Evergo,
poenas eum sumpsisse, quantas voluit—vicit enim vobis judicanti-
bus—, neque profecto aequum esse ut et ab auctore iujuriae poenas
sumat et a me qui peregre abfuerim: sive Evergus, hunc quidem
circumscriptum esse per calumniam, me vero ne sic quidem ejusdem
criminis jure accusari. Ut igitur haec primum a me vere dici con-
stet, horum testes ad vos producam.

TESTES.

Fuisse igitur et venditorem nobis possessionum eum, qui ipse ab
initio emerat, et ex pacto istum conduxisse nostram officinam et
mancipia, et me iis quae iste postea cum Evergo egit neque inter-
fuisse neque fuisse domi omniuo, et illum in jus vocatum et me
nullius unquam criminis ab isto reum esse factum, e testibus au·
ditis, J udices.

3. Reversus igitur amissis fere quae mecum avexeram omnibus,
quum et audirem istum deseruisse officinam, et Evergum habere
et tenere quae emeramus viderem, mirum iu modum dolui, ut
qui eo me redactum cernerem ut quo me verterem nescirem: aut
enim socium esse me oportebat Evergo quaestus et curationum,
aut debitorem istius loco Evergum habere, et cum eo denuo con-
scribere locationem, et contrahere. Quorum mihi neutrum erat
in animo: haec autem quae dixi moleste ferens, conspicatus Mne-
siclem qui earum rerum venditor nobis fuerat, cum eo expostula-
bam, quod talem mihi hominem conciliasset, et cur quidam con-
troversiam moverent, quidnam id rei esset, interrogabam. Qui-
bus ille auditis deridebat eos qui hoc facerent: quos tamen
congredi velle nobiscum, idque ut fieret se curaturum dicebat,
et moniturum istum ut mihi praestaret aequa omnia, et persua-
dendi spem habere. Ut congressi sumus, quid multis est opus?

4 c

