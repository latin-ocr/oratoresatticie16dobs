16 CONTRA TIMARCHUM.

Quis ergo adeo miser est, qui perspicue velit tale perhibere testimo-
nium, unde, si verum dixerit, ostendat se extremum supplicium
commeruisse? Itaque illud est reliquum, ut qui passus est confi-
teatur. Verum ob hoc accusatur, quod his admissis contra leges
conciones habeat. Vultis igitur, ut totam rem omittamus, nec inqui-
ramus scilicet? Egregie profecto urbs incoletur, si quae ipsi re ipsa
fieri scimus, ea nisi quis nobis huc progressus, simul evidenter et ,
impudenter suo testimonio confirmarit, propterea obliviscemur.
quue vel exemplis intelligite. Est autem necessarium scilicet, ex-
empla esse consimilia Timarchi moribus. Videtis eos qui in prosti-
bulis sedent, et scelus istud admittunt, ut inficias ire non possint.
Tamen isti, cum ei necessitati est parendum, dedecus id velamento
quodam tegunt, et foris occludunt. Quod siquis praetereuntium vos
percontetur, quid homo ille tunc agat, statim dicatis nornen illius
facinoris : quanquam non videritis quis fuerit ingressus, sed quae-
stum sciatis ab illo homine institutum, et rem intelligatis. Eodem
igitur modo vos decet in Timarchum etiam inquirere ε nec illud con-
siderare, an aliquis viderit, sed an res ab eo perpetrata sit. Nam
quid per deOS‚ Timarche‚ dicendum est? Aut quid ipse tu diceres
de alio homine, qui eodem crimine accusaretur? Aut quid dicendum
est, cum homo adolescens, paternis aedibus relictis, in aliena domo
pernoctat, aliis vultu praestans : cum sumptuosis coenis fruitur sine
suo sumptu: cum et tibicinas habet, atque meretrices sumptuosis-
simas: cum alea ludit: nec ipse quicquam solvit, sed alius pro e0;
nunquid adhuc ista divinationem requirunt? Non planum est, aliter
fieri non posse, quin is qui tot res aliquibus imperet, et ipse pro'his
voluptates aliquibus suppeditet, qui etiam argentum insumunt?
Neque enim, ita me Jupiter amet, qua alia ratione modestius tur-
pium facinorum tuorum mentionem faciam, invenio.

16. AEstimate autem rem, si vultis, e civilibus exemplis: iisque
potissimum quae nunc in manibus habetis. Suffragia lata sunt in
municipiis: et quisque nostrum suffragium tulit de homine, quis
vere sit Atheniensis, quis non sit. Atque ego cum accedo ad judi-
cium, et reos audio, idem apud vos semper valere video. Nam cum
dicit accusator: J udices, hunc populares condemnarunt, etsi mor-
talium nemo jurarit, aut accusarit, aut testimonium in eum dixerit—
vos tamen, quippe conscii, tumultuamini statim, quasi reus non
habeat jus civitatis. Neque enim vobis opus esse videtur verbis aut
testimoniis, iis in rebus, quas quis ipse evidenter novit. Age vero,
si quemadmodum de genere, sic de acta vita Timarchi suffragium
ferendum fuisset, utrum teneretur, an vero non teneretur: et res in
judicio disceptata, vobisque proposita fuisset, ut nunc: non licuisset
autem per legem aut decretum'vel mihi accusare, vel* isti causam
dicere ι sed praeco, qui nunc mihi adstat, vos legitimo illo praeconio

