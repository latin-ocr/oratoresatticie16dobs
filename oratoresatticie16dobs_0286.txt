736 CONTRA NEAERAM,

bus eorum quibus familiaris est, obsequi voluptatibus? Talem igitur-‚1
et eam, quae, ut constat inter omnes, orbem terrarum propter infa-
mem quaestum pervagata est, civem esse decernetis? Quod igitur, >
interrogati, praeclarum vos edidisse facinus respondebitis? Quod
vos suscepisse dedecus? quam violasse religionem negabitis?
Priusquam enim accusaretur adducta in judicium, omnesque audis-
sent, et quae sit, et quae impie fecerit, ipsi imputari scelera sua po· ⁸
tuissent, negligentia civitati, vestrumque alii ignorassent, alii re
audita verbis indignati essent, re ipsa de ea, nemine accusante, aut
pronunciante pro tribunali, statuere nihil potuissent: postquam
autem et nostis omnes, et penes vos habetis, et ejus puniendae po-
testas datur, jam vestra erit illa in deos impietas, nisi earn puni-
veritis. *Quid vero vestrum quisque reversus ad uxores, aut filias,
aut matres, dicetis, ista absoluta? Si vos rogarint, ubi fueritis?
vosque responderitis‚jus dixisse. Cui? rogabunt statim. Neaerae
nimirum, dicetis. Quamobrem? Quod et peregrina civi nupsit
contra legem, et filiam adulteram elocavit Theogeni regem agenti,
quae arcana pro republica sacra fecerit, et Baccho uxor data fuerit :
ceteraque, commemorantes ejus accusationem, quam bene et me-
moriter, et accurate fuerit de singulis accusata. Quibus illae
auditis quaerent, quid igitur fecistis? Vos vero dicetis, absolvimus.
J am igitur matronae pudicissimae vobis irascentur, quod aeque secum
istam republica et sacris dignati sitis: quae autem amentes sunt,
palam ostendent se facturas quicquid libeat, tanquam impunitate
a vobis et legibus proposita. Nam si negligetis, et susque deque
feretis, suspicio erit, vos quoque mores istius mulieris probare.
Quare longe praestitisset, non fieri hoc judicium, quam eo facto,
istam absolvi. Omnino enim jam scortis licentia dabitur nubendi
quibus volent, suosque liberos ejus esse dicendi, qui in mentem
eis venerit. Tum leges vestrae futurae sunt irritae, tum blanditiae
scortorum obtinere poterunt quicquid libebit. Quare et civium
nostrarum habete rationem, ut ne pauperum filiae nuptum collocari
nequeant. Nunc enim, tametsi aliqua paupercula est, dotem ei
satis 'magnam confert lex, si mediocrem duntaxat a natura formam
acceperit: proculcata autem a vobis hac lege, et, muliere ista ab·
soluta, irrita facta, omnino jam scortorum quaestus ad civium filias
devolvetur, quae propter inopiam non poterunt elocari, atque inge- Ι
nuarum mulierum dignitas ad meretrices, cum permissum eis fuerit
suscipere liberos pro sua libidine, *et festis, et sacris, et honoribus
ex aequo frui civitatis. Quare singuli putate vos ferre suffragia,
alius pro uxore, alius pro filia, alius pro matre, alius pro republica,
et legibus, et sacris, ne illae eodem haberi loco cum meretrice ista
videantur : neve in magna et praeclara modes—tia, et cura, ‚a paren-
tibus et cognatis educatae, et ad praescripta legum elocatae‚,eadem,

