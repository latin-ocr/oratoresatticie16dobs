ADVERSUS POLYCLEM. 693

pecunia prius accepta, quia et meos loculos exhaustos, et rempu-
blicam esse negligentem, et socios inopes, et duces infidos, atque
multorum oratione decepti essent, et trierarchiae tempus jam exire,
neque domum parari reditum, neque successorem venire ad navem,
a quo aliquid opis sperari aut impetrari posset, videbant. Quo
enim studiosius et melius navem bonis remigibus completam, eo
me plures quam ullum alium praefectum deseruerunt. Nam caete-
ris, ut nihil aliud, saltem qui e delectibus venerant ad navem re-
manserunt reditum in patriam sibi reservantes, si eos dux missos
fecisset: mei vero nautae freti suo robore et agendarum navium
peritia, quo in loco plurimum accepturi erant, eo se contulerunt,
existimantes praesentes copias plus valere impendente metu, si
quando a me deprehensi essent. Quum igitur in eo loco res meae
esseut, et simul dux Timomachus mihi mandasset ut ad Templum
navigarem perducendi frumenti gratia nec stipendium solveret, ac
insuper nunciatum esset, Byzantios et Calchedonios rursus exce-
ptare navigia et adigere ad frumentum exonerandum, mutuatus ego
a Charidemo Anaphlystio quindecim minas foenore, septingentas
drachmas ad octavas usuras a Nicippo naviculario navali contractu
accepi, qui Sesti erat, ea conditione, si navis incolumis Athenas
redisset, ut ei et sortem et usuras redderem missoque Euctemone
semicenturione Lampsacum, pecunia et literis ad hospites patris
mei datis, jussi mihi nautas conducere, quarn posset robustissimos :
ipse autem Sesti moratus, veteribus nautis qui remanserant dedi
quantum potui, postquam mihi praefecturae tempus exibat, et alios
nautas integri stipendii accepi, interea dum dux navigationem ad
templum apparabat. Cum autem Euctemon Lampsaco reversus
nautas quos conduxerat adduxisset, ac dux classicum canere jus-
sisset ut solveremus, accidit ut Euctemon repente in morbum eum-
que gravissimum incideret. Eum igitur, reddito stipendio, et
addito viatic0‚ domum remisi; atque ipse, alio semicenturione cre-
ato, solvi ad frumentum pervehendum, ibique moratus sum quinque
et quadraginta dies, donec naves e Ponto post Arcturum solverent.
Cum autem Sestum pervenissem, ego me domum jam rediturum
putabam, cum non modo tempus mihi jam exactum esset, sed et
duo menses ad praefecturam navalem accessissent, et successor ad
navem non veniret: dux autem Timomachus, cum eum legati Ma-
ronitani convenissent ac rogassent ut frumentarias suas naves tue-
retur, nobis triremium praefectis mandat ut eas naves ad triremes
alligatas Maroneam pertraheremus, cursu et longo et spatioso in
mari.

6. Haec vobis omnia propterea exposui ab initio, ut sciatis, quantos
ipse sumptus fecerim, et quantum propter rempublicam onus susti-
nuerim, quantumque postea pro isto insumpserim finito praefectura:

