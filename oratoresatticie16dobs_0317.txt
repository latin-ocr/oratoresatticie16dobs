EXORDIA CONCIONUM. 817

ἰρεοε, tum propter caetera nostra urbis praeclara facinora, opera
danda est ut omnibus hominibus ostendamus, nos qui et antehac
et nunc et semper colendae justitiae et simus et fuerimus studiosi,
aliorum quorundam, qui suos cives opprimere servitute conentur,

peti calumniis.
XXIV.

Si iisdem animis, Athenienses, et consulentium orationes audi-
retis, et ipsa negotia judicaretis, omnium tutissimum esset dare con-
silia. Nam si feliciter praeclareque cecidisset—semper enim bene
ominandum est—eventus causa tam vobis quam suasori ex aequo
adscriberetur. Nunc eos, qui quae vos vultis dicunt, libentissime
auditis : eosdemque saepe ut impostores, si quid forte secus accidit
quam vos velletis, accusatis, non reputantes, in uniuscujusque po-
testate esse, ut et inquirat et quantum humano consilio provideri
potest optima cogitet, eademque apud vos exponat, ut autem etiam
gerantur feliciterque succedant, id maxima ex parte a fortuna pen-
dere. Non est autem ab homine plus requirendum quam ut culpa
praestet >suique consilii rationem reddat, verum fortunae etiam ut
ratio reddatur, id fieri omnino haud potest. Quod si disciplina
quapiam traditum esset ac rperceptum, qua ratione quispiam et
tuto et sine periculo concionaretur, eam rationem negligere insaniae
fuerit: cum autem necesse sit eum, qui futuris de rebus pronun-
ciat, participem eorum esse qui sequentur eventuum, et, si quod
inde crimen exstiterit, eo involvi, turpe esse existimo suam jactare
benevolentiam, si quod autem e consilio periculum impendeat, sub-
terfugere. Deos igitur precor, ut quae et Reipub. et mihi profutura
sunt, ea in mentem veniant et mihi ut dicam, et vobis ut decernatis.
Nam quovis modo studere victoriam adipisci, fieri aliter non potest,
quin vel insaniae vel ejus qui suum emolumentum spectet esse
censeam.

XXV.

Fieri sane potest, Athenienses, ut et in iis rebus de quibus nunc
convenistis, etin caeteris omnibus, eadem optima et vobis esse vi-
deantur et reipsa sint. Quod ut ita esse concedam, tamen, cum
magnis publicisque de rebus deliberatis, decet opinor ut omnes eos
qui dare consilium volunt audiatis, praesertim cum turpe sit, Athe-
menses, eis qui nunc aliquid monere volunt obstrepere, ac post
eosdem ea quae facta sunt accusantes libenter audire. Ego enim
satis scio, quod nec vos ignorare puto, nunc maxime vobis placere
eos qui talia dicunt, qualia vos exspectatis. Sin aliquid secus
quam vos modo putatis, quod absit, acciderit, fore ut vos ab istis
deceptos esse queramini: eos autem, quos nunc ejicitis, tum recte
dicere censeatis. Est autem istis, qui vobis ista maxime persua-

5 M

