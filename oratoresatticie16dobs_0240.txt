740 CONTRA DloNYsoDORUM.

pha continentur. Nam curn ipsi duplam sibi mulctam dixerint, si
quid in syngrapha perscriptum violarint, iniquum fuerit vos in eos
esse leniores, praesertim vobis non leviore quam nobis facta injuria.

14. Jura igitur causae brevia sunt et facile memoria queunt com-
prehendi. Mutuavimus Dionysodoro et socio ejus ter mille dra-
chmas, Athenis in AEgyptum et ex AEgypto Athe·
n as. Non recepimus neque sortem neque usuras, sed illi nostra “
tenent. iisque utuntur alterum jam annum. Non perduxerunt navem
in vestrum mercatum, nondum ne nunc quidem, neque nobis earn
manifesto exhibuerunt: cum syngrapha jubeat, nisi manifesto na-
vem exhibuerint, duplam solvere pecuniam, eamque vel singulis

⁷ nobis vel utrique redigere licere. His firmamentis freti, ad vos in-

gressi sumus, ac nostra per vos recuperare studemus, quoniam ab
istis id impetrare non possumus. Et haec nostra est oratio. Isti
autem se quidem esse mutuatos confitentur et non reddidisse: de
eo autem litigant, non oportere se pendere usuras in syngrapha
perscriptas, sed Rhodienses, quae nec in syngrapha insunt nec a
nobis sunt concessae. Quod si, Athenienses, in Rhodiorum foro
litigaremus, melior esset istorum fortasse conditio, quod ad eos fru-
mentum vexissent et in eorum mercatum appulissent: nunc,cum
ad Athenienses ingressi simus et syngrapha mercatum vestrum de-
signarit, postulamus ne nobis minus tribuatur quam iis qui et vos
et nos injuriis affecerunt.

15. Praeterea nec illud vos lateat, Athenienses, in hoc uno ju-
dicio de toto mercatu legem sancire vos; multosque assistere qui
in mari negotiari decrevere, vosque intueri quid de hac causa pro—
nunciaturi sitis. Nam si vos syngraphas et pactiones mutuas
firmas esse oportere statuetis, neque earum violatoribus quicquam
veniae dabitis, alacrius qui in mercatu mutuant officio suo fungen-
tur3 atque ex ea re augebitur mercatus vester. Sin naviculariis
licebit, conscripta syngrapha de navigando Athenas, deinde navem
in alios mercatus appellere, quod ruptam esse dicent, et tales
causas comminiscentur qualibus Dionysodorus utitur, et usuras
dividere pro eo cursu quem se navigasse dicent, non pro syngra-
pha, nihil obstabit quo minus omnes contractus dissipentur. Quis
enim suurn abjicere volet, si viderit syngraphas esse irritas, tales
autem orationes et causas inj uriorum hominum aequitati praevalere?
Absit hoc, Judices. Id enim neque multitudini vestrae conducit,
neque iis qui quaestum 'facere instituerunt, quique utilissimi sunt
tum universe vobis omnibus, tum seorsim cuilibet qui eorum operam
requirit: quapropter eorum vobis habenda ratio est.

16. Ac ego quidem quae potui, dixi : peto autem ut et amicorum
aliquis mihi patrocinetur. Adscende, Demosthenes.

