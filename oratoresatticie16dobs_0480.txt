126 AESCHINIS

V.

naiades, quo maxime confisus fuisti, neque quum Rhodum venis—
semus, affuit, sed Lindi fuit: neque Rhodum reversus, admodum
nos humaniter accepit, nisi quod vulgaria ista nunciari jussit, si
qua re egeamus. Cleocrates autem quam insigni erga nos usus
sit humanitate, ita me deus amet, scribendo satis consequi non pos-
sum. Effecit enim, ut aedes mihi publice darentur, et fundus Camiri,
atque ipse *etiam misit nobis commeatum qui vel in annum sufficiat,
non mihi tantum, sed et Teuthranti, et Oplistiae: qui quidem etsi
minus lautus sit quam Atticus, veluti mel et oleum: talis tamen
est, ut hoc instructi, illum non requiramus. Vinum autem vestrati
multo praestantius, et bellaria confecta ex nuce pinea, farina et
aromatibus: de quibus etiam tibi aliquid misi. Haec nobis misit,
et tot frumenti medimnos, unde non me tantum, sed omnes etiam
Cothocidas sustentare possim: ac multa etiam alia praeterea, quae
scribere pudet, ne minuta quaedam consectari videar. Tametsi
enim res perexiguas maximi facere, pusillitatis cujusdam et inscitiae
“ esse puto: tamen vel tenuissimis humanitatis officiis me devinciri
fateor. ¹Suppeditat nobis etiam exoticorum aprorum et caprearum
delicias. Praeterea et ipse quotidie nobiscum est, suaque nos im-
pertit sapientia, quae nostram excellit. Nam quae ego accepto
malo didici, ea ille, antequam accipiat malum, sua sapientia prae—
cavet, et non, ut vaecordes, experientia magistra. Neq-ue enim
capessit rempublicam. Ac quantum ad Cleocratem attinet, nullam
aliam civitatem, homines alios nullos desidero, sed admodum mihi
placet mea calamitas, ac vitae principium videtur Atheniensis rei-
publicae effugium. Et hoc statu usque adeo delector, ut (id quod
Sophoclem jam senem de alia quadam voluptate dixisse ferunt)
efficiat, ut voluptate reipublicae gerendae, tanquam rabioso cane,
liberatus mihi videar. Unde, cum ratio dominatur, ter quaterque
beatum me judico ob hoc exsilium: eum autem vicissim in men-
tem venit, non tantum amicorum, quos istic habeo, sed et cogna-
torum, et concionis, et Colytti (quo in loco v. et xxxx. annos ha-
bitavi) et Alesichorii, et colloquiorum, quae ibi tecum et cum Phi-
lino habuimus, sanguis omnis in alium viscerum locum refluit, ac
mihi aliquando et convicia quae Demosthenes in me dixit, jucun-
dissima videntur, et dicteria, quibus praeter Ctesiphontem nemo “
unquam arrisit. Sed modus esto lacrymarum nostrarum. Tu vero
felix sis, neque omnia duntaxat munera publica, sed et Leptinem
fugito, quod et nobis infensus est, et alioqui talis ut eum vicisse
nihil splendoris, ab eo superatum esse ignominiae plurimum habeat.
Atque in primis moneo, ut ejus congressus fugias: sin casu in eum

