596 ADVERSUS BOEOTUM DE DOTE MATERNA.

ad quos negotium de quo lis est nihil attinet: adversarios autem,
socios earum rerum, propter quas ab aliquo accusantur? Id quod
Critoni accidit. Praeterea cum vos, Judiees, tot sitis, cum sit cae-
terorum Atheniensium tanta multitudo, alius quidem nemo se ei
affuisse testatur: Timocrates solus, tanquam a machina, testatur
decimam celebrasse isti patrem meum, aequalis ejus qui nuncin hoc ,
judicio reus agitur, seque plane omnia scire profitetur, quae istis ex·
pediunt scilicet; testatur item nunc se solum Critoni affuisse, cum
aedes a me emeret. Quod quisnam vestrum credat? Praesertim
cum ego non de eo nunc agam, utrum aedes Crito emerit, nec ne:
sed de dote, quam a matre mea allatam me recipere jubent leges.
Proinde quemadmodum vobis ego testimoniis multis et argumentis
ostendi matrem meam talentum dotis attulisse, id vero me de patri-
monio non recepisse, et aedes in eam rem a nobis exemptas esse:
sic et istum vobis ostendere jubete, aut me vera non dicere, aut re-
cipere dotem non oportere; de his enim vos nunc pronunciabitis.
Si vero eorum, de quibus accusatur, nec testes fide dignos produ-
cere, neque ullum aliud afferre argumentum poterit, sed alia verba
injiciet decipiendi causa, et clamabit, et indignabitur quae excausa
aliena sunt, per J ovem caeterosque deos vos oro ne patiamini : sed
jus meum mihi tribuatis propter ea omnia quae dicta sunt, cogi-
tantes, multo esse justius ut matris meae dotem mihi ad elocatio-
nem filiae meae addicatis, quam ut Plango et isti, praeter caetera,

etiam aedes, ad dotem exemptas, nobis eripiant contra omnem
aequitatem.

