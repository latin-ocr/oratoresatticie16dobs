ADVERSUS SPUDIAM. 599

ratarum agere in possessores; deinde relictas tabulas et testimo-
nium Aristogenis. Recita.

LEX. LITERAE. TESTIMONIUM.

4. Docebo vos etiam, Judices, singulatim ea de quibus accuso.
Phialam acceptam a Polyeucti uxore, quam cum aureis ornamentis
oppignerarant, non protulere quamvis receptam, ut vobis Demophy-
lus cui oppignerata illa fuerant testabitur: tabernaculum praeterea
quod habent, nam id quoque acceptum non proferunt: alia item
quam multa ejus generis? postremo cum uxor mea patri minam
argenti ad Nemesia contulerit et pro eo erogaverit, nec hujus im-
pensae partem sustinere vult: sed alia praecepta habet, aliorum
partes recipit, ea vero quae ita manifeste debet non reddit. Ut
igitur neque haec praetermittantur, cape mihi eorum omnium testi—
monia·

TESTIMONIA.

5. Fortassis autem, Judices, contra haec nihil 'dicet Spudias—
neque enim poterit quanquam est callidus—, sed Polyeuctum et
ejus uxorem criminabitur, eosque dicet a me adductos haec omnia
fecisse in meam gratiam, atque adeo se multis aliis affectum da-
mnis,mihi diem dixisse: nam haec et apud arbitrum dicere instituit.
Ego vero, Judices, primum non aequam esse censeo talem defen-
sionem, neque convenire, si quis aperte convincitur, ut retortis cri-
minibus accuset et calumnietur: nam illa quidem, si qua ei fit
injuria, nimirum ulciscetur, horum vero dabit poenas, Qui enim
² ego nunc istorum calumnias refutabo, iis omissis de quibus vos pro-
nunciabitis? Deinde miror quamnam ob causam, siquidem vere et
jure accusare me potuit, cum nos amici reconciliare vellent, et
multa verba facta essent, in illorum decretis acquiescere non po-
tuerit? At quinam et meas et illius accusationis falsas redarguis-
sent facilius, quam hi qui rebus hisce omnibus interfuerant, qui
aeque nobiscum norant omnia, qui communes utrisque amici erant?
Sed perspicuum est, cum ab eis manifeste coarguendus esset, ad eum
modum transigere e re illius non fuisse. Neque enim putare debetis,
Judices,-eos qui haec omnia sciunt, nunc suo mihi periculo dicere
testimonium, tum verojuratos aliud fuisse de lite prouunciaturos.

6. Quod si tale nihil inter nos intercessisset, ne tum quidem dif-
ficile esset statuere, uter vera diceret. Nam de aedibus, si ait im-
pulsu meo Polyeuctum mandasse ut libelli inille drachmarum in-
dices apponerentur, at non etiam testibus persuasi nimirum, Spudia,
ut in meam gratiam falsa testarentur, qni affuere cum mihi filiam

