72 IN CTESIPHONTEM.

dum quemque vestrum puderet stationem in bello sibi assignatam
deserere, ita etiam nunc pudeat ab eo loco migrare, in quo a le-
gibus collocati estis dominationis popularis custodes hodierno die
constituti.

4. Illud etiam memoria est tenendum, universos cives reip. statum
atque regimen vestrae nunc fidei commisisse, quorum alii hodiernae
intersunt causae, alii vero absunt suis occupati negotiis: ‘quos re- ¹
veriti, et jurisjurandi, quo obstricti estis, legumque memoreS‚ si
Ctesiphontem convicerimus et legibus contrarium falsumque et
civitati incommodum decretum conscripsisse, evertite, Athenienses,
iniqua proposita, dominationem popularem civitati stabilite, de iis
qui in gerenda rep. neque legibus neque civitati neque communi om·-
nium vestrum utilitati consulunt poenas desumite. Quod si his ani-
mis ea quae dicturus sum audieritis, certe scio vos et justam reli-
giosamque et vobis reipublicaeque perutilem sententiam esse la-
turos.

5. Ac de universa quidem accusatione satis multa me praefatum
esse confido : de legibus autem, quae ad eos pertinent qui rationi-
bus referendis sunt obnoxii, contra quas decretum hoc scripsit Cte-
siphon, paucis jam mihi esse dicendum videtur. Superioribus igi-
tur temporibus, nonnulli summis in repub. magistratibus functi et
vectigalibus praefecti curandis, quique in eorum singulis sordidum
quaestum facerent, adjungendis sibi turn a senatu tum a plebe ora-
toribus, rationum referendarum judicia laudibus et praeconiis ex
longinquo antevertebant, ita ut in rationibus magistratuum reddendis
accusatores, multoque etiam magis judices, in maximas redacti
erant angustias. Multi enim eorum qui rationes reddere tenebantur,
cum apertissime peculatus arguerentur, e judiciis tamen evaserunt.
Neque id sane mirum. Pudebat scilicet judiceS, in eadem urbe,
fortassis etiam eodem anno, virum illum, de quo nuper ludis pu-
blicis praedicaretur, eum virtutis ergo et justitiae aurea corona a po-
pulo donari; mox e judicio videri exeuntem furti causa repetunda-
rum damnatum. Itaque sententiam ferre judices cogebantur, non
quam objectum crimen postularet, sed qua civium pudori consu-
leretur.

6. Haec curn legislator quidam animadvertisset, legem tulit eam-
que praeclararm quae diserte vetat, ne quitationes nondum retu-
lerunt corona donentur. Quae curn a legislatore tam prudenter sint
provisa, inventa tamen quaedam sunt aucupia verborum legibus su-
periora, quorum nisi quis certiores vos faciat, imprudentes decipi-
emini. Eorum enim, qui aliquos ante relatas rationes corona do-
nandos contra leges censent, nonnulli natura sunt modesti, si quis
modo eorum modestus esse potest qui decreta scribunt legibus ad-
versa : sed tamen velamentum quoddam dedecori praetendunt. De-

