40 DE MALE GESTA LEGATIONE.

garunt supplices‚ut curam eorum susciperetis. Iis Demosthenes et>
Philocrates patrocinati sunt, non AEschines. Et legatum ad Phi-
lippum mittunt Aristodemum histrionem, ob notitiam et artis gra-
tiam. Ut autem a legatione reversus Aristodemus, propter occupa-
tiones quasdam non accedebat senatum, Stratocles eum antevertit,
profectus ex Macedonia, ubi captivus fuerat, et sine pretio dimissus
a Philippo, ibi multi indignabantur, quod Aristodemus legationem x
non renunciasset, cum eadem de Philippo a' Stratocle referri audi-
rent. Postremo senatum ingressus Democrates Aphidnaeus‚ senatui ·
auctor est Aristodemi revocandi. Fuit autem tum senator Demo-
sthenes, accusator meus. Progressus Aristodemus, magnopere prae·
dicavit Philippi benevolentiam, quam erga nostram urbem haberet,
et adjecit, Philippum etiam societatem cum republica coire velle.
Neque in curia duntaxat haec, sed et pro concione dixit. Atque ibi
nihil contra dixit Demosthenes, sed et coronam Aristodemo de-
crevit. ⁷

9. His apud populum dietis, decrevit Philocrates, x legatos a
vobis esse creandos, qui cum Philippo de pace agerent, et iis rebus
quae ex aequo Atheniensium et Philippi interessent. Decretis x le-
gatis, ego designatus sum a Nausicle, Demosthenes a Philocrate,
quem nunc accusat. Ea porro alacritate rem gerendam suscepit, ut
in senatu scriberet quo citra suum detrimentum nobiscum iret Ari-
stodemus, legatos creandos esse in eas urbes, in quibus *Aristodemo
certandum esset, qui mulctas pro eo deprecarentur. Quae ut vera
esse constet, sume decreta, et scriptum Aristodemi testimonium re-
cita, et eos voca, qui hoc eum testificantem audierunt, ut sciant ju-
dices, quis fuerit Philocratis amicus, quis item qui polliceretur, se
munera Aristodemo impetraturum esse a populo.

DECRETUM. ALIENA FIDE RECITATA TESTIMONIA.

Prima igitur totius rei institutio, non a me, sed a Demosthene et
Philocrate est profecta.

10. In legatione porro mensa eadem nobiscum uti studuit, idque
non a me obtinuit, sed a meis convictoribus, ab Aglaocreonte Te-
nedio, quem a sociis delegeratis, et ab Iatroele. Jam in itinere ait
me sibi auctorem fuisse belluae communiter cavendae, nimirum Phi-
locratis: commentum referens. Quo pacto enim ego Demosthenem
contra Philocratem concitassem, quem scirem et patrocinatum esse
Philocrati in violatarum legum actione, et legatum a Philocrate de-
signatum? Praeterea non in hujusmodi duntaxat verbis nos legati,
sed in toto itinere tolerare coacti sumus Demosthenem, hominem
intolerabilem et molestum. Nam cum nos legati meditaremur, quid
nobis dicendum esset, et Cimo dixisset, vereri se, ne Philippus jure

