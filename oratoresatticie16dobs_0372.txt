20 CONTRA TIMARCHUM·

quidem praedio abstinuit: sed id quoque duobus drachmarum mil-
libus vendidit. Neque ancillarum aut servorum ullum retinuit, sed
omnes venundedit. Quae non fingi a me ex eo intelligetur, quod te-
stimoniis declarabitur, haec ei a patre relicta fuisse : quae si se ven-
didisse negat‚ corpora servorum in conspectum producat. Eundem
etiam isti aes alienum reliquisse, idque ab isto absumptum esse, Me-
tagenis Sphettii testimonio probabo: qui quidem illi amplius xxx. ,
minas debuerat : id vero quod reliquum fuerat, defuncto patre red-
didit, septem minas. Accerse mihi Metagenem Sphettium. Sed
primum omnium lege Nausicratis testimonium, qui aedes emit, et
cetera cape omnia, quorum in oratione mentionem feci.

TESTIMONIA.

21. Jam patrem ejus argenti non parum possedisse, quod iste
dissipavit, hoc vobis demonstrabo. Veritus enim munera publica,
possessiones quas habuit vendidit, praeter praedia supra commemo-
rata: videlicet alium agrum Cephisiensem‚ Amphitropenses officinas
duas in argentifodinis: alteram in Aulone, alteram ad Thrasylum.
Eas autem unde sit consecutus exponam. Tres fuerunt fratres:
Eupolemus lanista, Arizelus istius pater, et Arignotus, etiam nunc
superstes, senex, orbus oculis. Horum primus obiit Eupolemus, non
diviso patrimonio: secundus Arizelus, Timarchi pater. Qui, dum
vivebat, omnes facultates tractabat propter Arignoti morbum, et ocu-
lorum calamitatem, atque obitum Eupolemi: certamque Arignoto
pecuniam, quam ei pro victu ordinarat, pensitabat. Ut autem Ari-
zelus etiam, Timarchi pater obierat: primis quidem temporibus, dum
iste puer adhuc erat, Arignoto a tutoribus aequa omnia praestabantur:
posteaquam vero in album civitatis inscriptus est Timarchus, atque
opes in suam redegit potestatem, repulso homine sene et calamitoso,
eoque patruo δυο, cum facultates occultavit, tum Arignoto nihil sup-
peditavit: sed in tantis opibus nomen inter inopes et causarios dare
passus est. Denique, id quod est omnium gravissimum, cum senex
inopum explorationi non interfuisset, atque senatui pro mercede im-
petranda supplicasset, iste cum et senator et praeses eo die esset,
illi patrocinari noluit, sed amittere mercedem senatoriam passus est.

Quae ut vere me dicere constet, voca Arignotum, ejusque testimo-
nium recita.

TESTIMONIUM.

At vero, dicet quispiam, eum paternis aedibus venditis, quasdam
alias in urbe comparasse: ac pro fundo, et Alopecensi praedio, et
opificibus, ac ceteris, in argentifodinas aliquid contulisse„ ut et

