ADVERSUS PHAENIPPUM. 607

quid hisce in usum reipublicae praestes, didicisti. Ego vero demon-
strabo me, pauculis a patre acceptis, multa insumpsisse. Sed pri·
mum legem illam mihi legito, quae non sinit quicquam quod in fo-
dinis est declarare, et provocationem, deinde testimonia, ut constet
Phaenippum duas munificas familias haereditate consecutum.

LEX. PROVOCATIO. TESTIMONIA.

8. Unica duntaxat Phaenippi istius in vos, J udices, munificentia
ostendi potest. Equos solerter et magno studio alit, ut adolescens
et locuples et robustus. Quodnam ejus rei argumentum est? Ven-
dito equo bellico ab equis descendit, et pro eo vehiculum sibi ista
aetate comparavit, ut ne pedes ambulet‚—usque adeo deliciis iste
diffluit—z et hoc quidem mihi descripsit, sed hordei et vini et
caeterorum quae e fundo proveniunt ne decimam quidem partem.
Operae pretium nimirum est eum nunc missum facere, quoniam
industriam suam et reipubl. studium tum corpore tum facultatibus
declaravit? Multum certe abest. Bonorum enim judicum est, eos
cives qui, cum rem habent, ultro largiuntur, qui in trecentorum
classe sunt, si id eis opus fuerit, relaxare : ii vero qui se id perdere
putant, quod in rempublicam contulerint, in eos qui primi tributum
conferunt sunt referendi, neque permittendum ut fugiant. Recita
primum testimonium, deinde declarationem ejus.

TESTIMONIUM. DECLARATIO.

Omitte ista, etsi enim multa domo extulit, Judices‚ Phaensppus,
resignatis aedificiis quae consignata fuerant, ut vobis a testibus ex-
plicatum est, et relictis quae ei visa sunt, secundo mense mihi dedit
declarationem rei familiaris: sed tamen omitte ista. Recita ab eo
loco deinceps, Super his haec debeo.

DECLARATIO.

Desine. Ista Aristonoe‚ Judices, Philostrati filia est, istIus mater.
Ei se Phaenippus dotem debere dicit, cujus eum leges dominum
constituunt, in quo mentitur et non justa utitur indicatione. Cur
eni-m ego, Phaenippe, cum mater mea maneat in aedibus meis et
vivat et dotem attulerit, dotem ejus in aere alieno non recenseo
neque decipio Judices, sed mearum opum sino participem esse ma-
trem, sive Phaenippi, sive meas habeam facultates? Quia, bone vir,
leges haecjubent, tu autem contra leges ais omnia. Recita aliud.

