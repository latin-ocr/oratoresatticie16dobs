EPISTOLAE. 849

quoe Lacedaemoniis accidere, quibus ego nihil consului, vel quae
Persis, ad quos ego nunquam perveni, isti vestro statui dicat ante-
> serenda. Omitto Cappadoces et Syros et Indicae regionis homines
in ultimis terris habitantes: quibus omnibus usuvenit ut multa et
acerba et gravia sustinerent. At Hercule felicius agi vobiscum quam
cum hisce omnibus fatebuntur omnes, deterius autem quam cum
Thessalis et Arcadibus et Argivis, et quibusdam aliis quibus accidit
ut Philippi societatem colerent? At minore quam hi ipsi etiam
incommodo recessistis, non eo tantum quodnon serviistis—quo
quid majus fieri queat '3—-, sed ob illud etiam quod istis omnibus
clades a Philippo illatae Graecis et oppressio libertatis imputatur;
unde merito in odio sunt: vos autem pro salute Graecorum et cor-
pora et opes et urbem et agros in discrimen adduxisse constat;
unde consentaneum est et vos florere gloria et apud homines
aequos et gratos gratiam inisse immortalem. Fuit igitur hic meo-
rum consiliorum eventus, ut vestra urbs ex his quae restiterunt pro-
sperrima fortuna utatur, illis quae Philippum adjuverunt gloria
praestet. Proinde ob haec dii vobis bona illa oracula reddunt, ini-
quum autem maledictum in conviciatoris caput retorquent. Quod
ita intelligetur, si quis ejus quotidianae vitae consuetudinem spectare

⁷ instituerit. Nam quae illi impoecefis, ea ipse de industria facit:

qui parentes odio, Pausaniam paediconem amore, prosequatur: qui
insolenter se ut virum jactet, cum muliebria patiatur: patre supe-
rior, turpitudine inferior: qui earum rerum propter quas illurn
omnes aversantur, obscoena commemoratione suum ipse animum
oblectet, iisque narrandis recreetur, quae nauseam audientibus mo-
veant: neque tamen, ut homo simplex atque ingenuus, desistere
potest. Haec ego non scripsissem, nisi commovere vestram qua
comprehensa latent ejus flagitia memoriam voluissem, , Nam, quae
dictu parum verecunda sunt, ea nec satis honeste scribi possunt;
atque vel haec vobis arbitror auditu fuisse molesta: his enim ad-
monitus unusquisque vestrum multa ejus et atrocia et foeda flagitia
meminit. Fit igitur, ut nec ego quicquam turpe dixerim, et iste,
quoties in publicum prodierit, suarum foeditatum omnibus moni—
mentum exhibeat. Valete.

So

