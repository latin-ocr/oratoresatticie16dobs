642 1N STEPHANUM Ι.

CONTESTATIO LITIS.

Apollodorus Panionis F. Acharnensis reum fecit Stephanum Meneclis F. Acharneu-
sem falsi testimonii, mulcta talentum. Falsum in me testimonium dixit Stephanus,

dicendis iis quae in tabula scripta sunt—verum dixi testimonium, dicendis iis quae in
tabula scripta sunt.

Haec ita ipse rescripsit, quae vos meminisse debetis, neque plus ha—
bere fidei fraudulentis istius verbis quae nunc affert, quarn legibus
et iis quae ipse in litis contestatione posuit.

14. Audio porro eos, de iis etiam rebus ob quas ab initio actionem
institui, dicturos et criminaturos, calumniam eam fuisse. Ego vero,
quo pacto locationem concinnarit, ut sortem mensae obtineret, dixi
et recensui vobis : de caeteris vero non potero simul dicere et isto-
rum convincere testimonium, neque enim aquae mihi satis est.
Atque adeo ne vos quidem eos illis de rebus agentes jure audi-
turos, inde scietis, si cogitabitis vobiscum, neque nunc difficile esse
de quibus non accusatus sit verba facere, neque, falsis testimoniis
recitatis, absolvi: neutrum autem horum esse justum quisquam di-
xerit, sed id potius, quod ego nunc postulo. quue audite ·et con-
siderate. Ego peto, quae mihi argumenta eripuerunt, quo minus
ad probanda crimina dici possent, ea nunc uti ne quaerant: sed
quibus testimoniis eripuerunt, ea testimonia uti vera esse osten-
dant. Quod si, cum causam egero, testimonia ut coarguam pe-
tent, ea vero quum persequor, de criminibus ab initio propositis
dicere me jubebunt, neque justa neque vobis utilia dicent. J urastis
enim vos iis de rebus pronunciaturos, non quas reus postulet, sed
de eis quae in actione contineantur: eam vero necesse est accu-
satoris oratione explicari, qua ego istum falsi testimonii reum feci.
Ne igitur hoc omisso ea dicat, de quibus non fit judicium: neque
vos permittite, si forte iste frontem perfricuerit.

15. Arbitror autem eum, omni justa defensione destitutum, etiam
ad hoc venturum, absurde me facere, exceptione vietum, qui testa-
menti testes persequar 2 quod illius temporis judices magis propter
transactionis, quam propter testamenti testes, Phormionem absol-
verint. Ego vero, Athenienses, scire omnes vos existimo, solere
vos rem gestam non minus spectare, quam propter eam factas ex-
ceptiones. De rebus igitur ipsis isti falso in me. testimonio dicto,
mea de actione verba infirma reddiderunt. Sed his omissis in-
eptum est, cum omnes pro testimonio mentiti sint, quis eorum
maxime nocuerit, declarare: et non potius singulos se vera dixisse
ostendere. Neque enim, si alium atrociora commisisse demon-
strarit, eum absolvi decet: sed si ipse vera se dixisse declararit.

16. Propter quod igitur, Athenienses, Stephanus exitio in primis
dignus est, id ex me audite. Iniquum est, opprimere quemquam

