ADVERSUS NAUSIMACHUM ET XENOPITHEM. 573

Bospori esset: quo Demaretus nunquam venit: quo pacto exegit?
At Hercule misit, inquiet aliquis, qui exigeret. Id vero ita consi·
der-ate. Debuit Hermonax stateres centum, a Nausicrate acceptos.
Istorum tutor et curator Aristaechmus fuit sedecim annos. Neque
vero, quam istis adultis pecuniam coram ipse solvit Hermonax,
eam reddidit, dum pueri essent: neque enim bis eandem nume-
ravit. Est vero quisquam mortalium ita ineptus, ut, quae ne red-
deret ipsos dominos tamdiu elusit, ea illi qui dominus non esset,
missis literis, ultro numeraret? Equidem non arbitror. Ut autem
me vera dicere, et patrem statim post transactionem obiisse, et
Demaretum nunquam ab istis de ea pecunia in jus vocatum esse,
neque denique quoquam navigasse neque illuc profectum esse,
constet, cape haec testimonia. ¹

TESTIMONIA.

Proinde neque patrem post transactionem pecuniam redegisse,
neque sponte quenquam fuisse daturum si misisset illuc Dema-
retus, nec si ipse navigasset aut illuc pervenisset, vobis et tempo-

ribus et testibus est declaratum.
4. Atque adeo in universum ostendam eos totam rem ementiri.

Isti in eam, qua nos modo reos agunt, accusationem inscripserunt,
debere nos pecuniam, quam pater receperit, cum id aes alienum in
tutelae rationibus, ut quod deberetur adhuc, tradidisset. Ipsam

accusationem cape et recita.

ACCUSATIO.

Auditis in accusatione scriptum esse c u m m ihi A r is t ae·
chmus id aes alienum in tutelae rationibus tra-
didi ss et? At cum patrem tutelae reum, facerent, his contraria
scripserunt: apparet enim eos ei et hoc ut nondum relatis rationi-
bus objectasse. Recita ipsam actionem, quam tum patri inten-

derunt.

ACCUSATIO.

Qua igitur ratione, tradidisse eum, nunc queri potestis, Xenopithe
et Nausimache? Tum enim, ut qui non tradidisset, in jus vocabatis
et pecuniam postulabatis ε nunc quasi tradiderit accusatis. Quod
si utramque in partem vobis calumniari licebit, et nunc propter
pecuniam non traditam vexabitis,'nunc propter traditam accusa-
bitis, nihil prohibebit quo minus et tertium quippiam posthac ex-
cogitetis de quo iterum actionem instituatis ε sed leges ista vetant, ¹
et semel iisdem de rebus cum eodem agi jubent.

