DE DOTE MATERNA. ' 595

fodinas quidem post patris obitum partitus cum istis sum, mutuum
autern ego reddere sum coactus: alias etiam mille drachmas in
funus patris a Lysistrato Thoricio mutuatuS, privatim solvi. Etiam
haec a me vere dici, ex hisce testimoniis cognoscetis. ’

TESTIMONIA.

12. Cum ego igitur adeo manifeste tanto deteriore conditione
sim, iste nunc quiritando et indignando me patris dote fraudabit?
Sed vos, ο Judices‚ per deos oro, ne istius percellamini clamoribus:
multiplex enim, multiplex et audax homo est, itaque maleficus, ut
quae testibus probare non potest, ea vos scire sit dicturus, Judices,
quod omnes faciunt qui nihil sani dicunt. Vos igitur, si quid tale
machinabitur, ne permittite ei, sed resistite: et, quod singuli non
noveritis, nec ,vicinum quidem nosse putate, sed postulate ut evi-
denter ipse ostendat ea quae dicturus est, neque dicendo vos ea
scire, de quibus ipse nihil aequi dicere poterit, rerum veritatem de-
fugiat. -Namjet ego, Judices, cum vos omnes sciatis quemadmo-
dum pater inens coactus istos adoptarit, nihilominus jure cum eis
agn, et testes rationibus reddendis obnoxios produco. Neque vero
par nobis est discrimen. Sed mihi quidem, si vos nunc ab istis
decipiemini, posthac non licebit agere de dote : istis vero, si dicunt
me arbitri sententia injuste esse absolutum, et tum licuit ad vos
appellare, et nunc denuo licebit, si voluerint, jus eis a me suum
apud vos adipisci. Ego, si me vos, quod absit, deseretis, non ha-
bebo unde flliae dotem annumerem, cujus cum natura sim pater, si
staturam ejus videatis, non filiam esse meam, sed sororem arbitre-
mini: isti, si me juveritis, nihil de suo solvent, sed de mea domo
meum mihi reddent, quam cum secreverimus communiter omnes ad
dotis solutionem, isti habitare in ea soli pergunt. Neque enim
mihi commodum est filiam habenti nubilem cum talibus habitare,
qui non ipsi modo luxuriose vivunt, set et sui similes alios multos
in aedes int1·0ducunt„neque etiam, ita rne amet Jupiter, tutum esse
mihi puto commune cum hominibus istiusmodi domicilium: nam
qui adeo palam mihi per insidias periculum in Areopago crearunt,
quo isti vobis aut veneficio aut alio ejusdem generis facinore absti-
nere velle videantur? Qui praeter caetera—-nam et hoc modo venit
in memoriam—tam insigni esse coeperunt impudentia, ut et Critonis
testimonium injecerint, eum tertiam aedium partem a me emissc:
quod esse falsum facile intelligetis.

13. Primum enim non ita frugaliter vivit Crito, ut ab alio aedes
emat, sed ita sumptuose et luxuriose, ut praeter sua etiam aliena
consumat: deinde non isti nunc testimonium dicit, sed mihi in
judicio adversatur. Quis enim vestrum ignorat, testes esse eos.

