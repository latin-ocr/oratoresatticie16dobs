114 ΙΝ CTESIPHONTEM.

82. Jam falsas epistolas praetermitto, speculatorum comprehen-
siones, tormenta adhibita ob crimina nunquam admissa, quasi ego
cum quibusdam hominibus in civitate rebus novis studerem. At-
enim, ut audio, ex me porro quaesiturus est, qualis ille medicus ha-
bendus sit, qui aegro interea dum aegrotet nihil det consilii, post-
quam vero obierit, ad inferias accedens mortui necessariis ea com-
memoret, quae si teger observasset convaluisset. Te ipsum vero non
contra rogaS, qualis ille reipublicae administrator sit, qui populum
blanditiis delinire sciat: tempora, quibus civitas conservari poterat,
vendiderit3 cives rite sentientes calumniando ne consilia commu-
nicent deterreat3 qui, cum periculis timide se subtraxerit remque
publicam insanabilibus aerumnis implicarit, se virtutis ergo corona
donandum esse contendat, cum nihil unquam boni fecerit, omnium
vero calamitatum auctor unus exstiterit3 qui nunc eos interroget
qui illis temporibus, quibus civitas servari poterat, a rep. admini-
stranda calumniis depulsi sunt, cur sibi quo minus delinqueret non
obstiterint? Illi quidem nunc denique tibi ita respondeant, cum
praelium supervenisset, otium nobis non erat de tuo supplicio cogi-

tandi, sed de salute civitatis legatis huc illuc missis agebamus:
⁸ verum enimvero quando tibi non satis erat poenas non dedisse, ‘nisi
etiam 'et praemia posceres civitatemque nostram Graecis omnibus
deridendam objicereS, tum denique tibi obviam ivi litemque intendi.

83. Caeterum, per deos immortales, eorum omnium quae dicturum
esse Demosthenem audio, hoc quod jam vobis dicam indignissime
fero. Ingenium meum cum Sirenibus comparat, si diis placet. Ab
illis enim non tam permulcentur inquit auditores, quam ad perni-
ciem adiguntur [quocirca male audit Sirenum harmonia]. Ita meam
in dicendo peritiam, meum ingenium, iis qui audiunt semper esse
exitiosum. Atqui cum hanc de me orationem neminem omnino
decere putem; turpe enim accusatori est, si criminationes suas re
nequeat comprobare : tum sicui illud dicendum fuisset, non ea De-
mosthenis oratio erat, sed imperatoris alicujus qui res quidem prae-
claras pro republica gesserit, dicendi autem facultate deseratur, qui-
que ideo adversario ingenium suum miratus invideret, cum intel—
ligat se nihil eorum quae patraverit oratione explicare posse, accu-
satorem contra videat etiam ea quae nunquam gesserit perinde au-
ditoribus in conspectu ponere, quasi a se revera essent perfecta.
Nunc vero cum homo totus ex vocabulis conflatus, iisque amaris et
inaniter exquisitis, tandem ad orationis simplicitatem et facta con-
fugit, quis aequo animo ferat ? cui siquis linguam, ut tibiiS, demserit,
reliquum nihil erit.

84. Ego equidem vos demiror, Athenienses, et scire velim, quibus
demum rebus permoti actionem hanc sententiis vestris improbaretis.
An quod scitum legitimum est ἲ At nulla unquam sententialegibus

