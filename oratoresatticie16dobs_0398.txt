46 DE MALE GESTA LEGATIONE.

autem me vera dicere constet, cape decreta: ut videatis incon-
stantiam ejus, et malignitatem, et actionum cum Philocrate so-
cietatem, et mores insidiosos ac perfidos. Voca ergo mihi legatos,
eorumque testimonia recita, et decreta Demosthenis.

DECRETA.

Neque vero haec duntaxat scripsit, sed post etiam in senatu dixit: ι
spectandi locum Bacchanalibus assignandum esse Philippi legatis,
ubi venerint. Recita etiam hoc decretum.

DECRETUM DEMOSTHENIS.

Recita etiam legatorum testimonium ut videatis, Athenienses, De·
mosthenem nou posse verba facere pro republica, se'd declamitare
contra convictores, atque arctissima necessitudine devinctos.

TESTIMONIUM.

22. Tractationem igitur pacificationis, non meam et Philocratis,
sed Demosthenis et Philocratis fuisse, reperietis: et argumenta
eorum quae dixi me fide digna reor attulisse. Nam eorum quae re-
nunciavi, vos mihi testes estis: eorum quae in Macedonia dicta
sunt, atque in itinere nobis acciderunt, collegarum testimonio vobis
demonstravi: accusationem autem modo a Demosthene allatam
audistis, et meministis, cujus initium sumpsit a concione, quam de
pace habui. Cum autem in ea parte accusationis ementitus fuerit
omnia: in eo articulo vehementer est conquestus. Ea enim verba
coram legatis ait esse facta, quos Graeci ad nos misissent, a populo
accersiti, ut communiter et bellurn gererent contra Philippum, si
esset opus, cum Atheniensibus: et pacis, si id expedire videretur,
essent participes. Considerate igitur, quantam rem homo surri-
puerit, quantaque sit impudentia, nam eo tempore legati creati sunt
quos in Graeciam ablegastis, quo bellum vobis adhuc cum Philippo
intercedebat: ac tempora, quibus designabantur, et legatorum no-
mina quidem in publica relata sunt monimenta: eorum autem
corpora non sunt in Macedonia, sed Athenis: et senatus de addu-
cendis ad populum peregrinis legationibus decernit. Iste autem ait,
missas fuisse Graecanicas legationes. Igitur conscenso hoc sug-
gesto, Demosthenes, dum meae sunt dicendi partes, cujusvis Grae-
canicae urbis nomen profer, ex qua tum legatos advenisse dicis,
earumque senatusconsulta e curia dato legenda, et Atheniensium
legatos citato testes, quos ablegavit ad civitates: qui se affuisse,
nee peregre profectos fuisse testificati fuerint: si accessum eorum
ad senatum et decreta exhibueris, eo facta tempore, quo tu ais:
descendo, ct capitis ipse me condemno. Lege et sociorum decretum,

