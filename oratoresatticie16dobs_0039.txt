ADVERSUS LACRITUM. 539

est improbitas: ego vero vos oro, Judices, ut me hac de re dicen-
tem aequis animis audiatis; quod si et nobis creditoribus, et vobis
nihilominus ab eo fieri injuriam ostendero, juvatote nos ut aequum
est.

2. Ego, Judices, minime noram istos homines: sed Thrasymedes
Diophanti filius, Sphettii illius, et Melanopus frater ejus, familiares
mihi sunt, summaque necessitudine conjuncti. Hi me cum Lacrito
convenerunt, undecunque ab isto cognitidneque enim scio—-, pre-
catique sunt ut‘pecuniam in Pontum istius fratri Artemoni et Apol-
lodoro mutuarem, quo negotiarentur‚—-cum omnino ignarus esset,
Juffices, etiam Thrasymedes improbitatis istorum, sed bonos esse
viros et non alios quam quales se esse et simulabant et dictitabant,
atque facturos esse omnia, quae pollicebatur et recipiebat Lacritus,
existimaret: sed plurimum certe fallebatur, neque quicquam norat
cum qualibus belluis potius quam hominibus conflictaretur-, ego
igitur auctore Thrasyrnede et fratre ejus, Lacrito recipiente fratres

'suos facturos quae aequa essent omnia, mutuavi cum hospite quodam

nostro Carystio triginta minas argenti. Quare syngrapham, Ju-
dices, a vobis audiri primum velim, qua pecuniam mutuavimus, et
testes qui mutuati-oni interfuerunt: deinde et caetera demonstrabi-
mus, quam perfidiose isti in mutua pecunia egerint. Recita syn-
grapham: deinde testimonia.

SYNGRAPHA.

Mutuarunt Androcles Sphettius et Naucrates Carystius Artemoni et Apollodoro
Phaselitis argenti ter mille drachmas Athenis Mendem nsque aut Scionen, et inde
Bosporum. Quod si voluerint in sinistra ora usque ad Borysthenem et rursus
Athenas, ducenis vicenis quinis millenas. Sin post Arcturum solverint e Ponto
Templum Argonautarum petituri, trecentis eas ter mille drachmas, viui amphoris
Mendaeis pignori oppositis ter mille, quod evelietur Meuda aut Scione in navi vi-
ginti-remorum, quae est Hyblesii navicularii. Oppignerant autem in vinum, non
debentes propterea cuiquam quicquam argenti, neque ad id mutuabuntur3 et evehent
merces vini pretio coemptas rursus Athenas in eadem navi onmes. perductis antem
Athenas mercibus, reddent debitores creditoribus argentum quantum debetur ex syn-
grapha, intra vigesimum,ex qno Athenas venerint, diem integrum, excepta jactura si
quam vectores de communi decreto fecerint, et si quid hostibus pependerint, quod
ad caetera attinet omnia integrum esto: et exhibebunt pignus creditoribus liberum et
immune, donec sortem cum usuris reddiderint ex syngrapha. Nisi autem ad dictum
diem solverint, pignora creditoribus oppignerare, et vendere tanti liceat quanti sunt:
quod si quid argenti creditoribus ex syngrapha reddendi defuerit, exigere liceat
creditoribus ab'Apollodoro et Artemone, et omnia eorum bona tam terrestria quam
nautica ubique gentium ubi ea fuerint pignerari, perinde ac sijudieio victi judicatum
non solvissent, tam alteri utri creditorum quani utrique. Sin nulla jactura facta
suerit, sed, navi decem diesin Hellesponto morata, merces in terram depositae fuerint,
ubi Atheniensibus repraesaliarum jus non esset, ac postea Athenas reversi suerint,
[Sin non onerarint, decemque dies post Caniculam in Hellesponto manserint atque
exonerarint, ubi Atheniensibus pignora capere non licet: etiam inde reversi Athe-
nas, W⁰lf·] usuras reddant anuo superiore tabulis inscriptas. Sin quid navi gra·

