518 ADVERSUS ZENOTHEMIDEM.

in terra jus tuum, ut caeteri, persequebare? Quid multa dicam?
Nihil his verbis proficiebamus: sed frumentum iste sibi vendicabat.
Educebat eum Protus‚ et Proti socius Phertatus: iste vero educi
se nolebat, seque ab ullo eductum iri palam negabat, nisi ego edu-
xisse. Post haec Protus eum et nos ad magistratum Syracusanum
provocabamus. Iis conditionibus, si Protum emisse frumentum, et
vectigalia⁴ illi esse inscripta, et pretium illum numerasse constaret,
ut iste improbitatis suae poenas daret: sin minus, ut et controversum
frumentum reciperet, et talentum insuper acciperet, nosque ei fru-
mento cederemus. Haec offerente et pollicente illo, nihil proficie-
bamus: sed ea dabatur optio, ut aut istum educeremus, aut nostras
merces conservatas praesentes amitteremus. Nam Protus testifica-
batur se educere, firmare fidem, redire velle in Siciliam. Quod cum
ipse vellet, si nos isti frumentum concederemus, id sibi curae non
fore. Atque liaec a me vere dici neque eum nisi a me educi velle
asseruisse, nec quae ei offerretur de reditu in Siciliam conditionem
accepisse, et in navigio tabulas confecisse, ut constet, recita testi-
monia.

TESTIMONIA.

5. Quum igitur nec educi vellet a Proto, neque ad jus adipi-
scendum redire in Siciliam, et omnium Hegestrati scelerum fuisse ·
praescius videretur, reliquum erat nobis qui hic contractum-fecera-
mus, et frumentum ab eo qui legitime illic emerat receperamus,
istum educere. Quid enim aliud faceremus? Neque enim hoc
quisquam e nostra societate putabat, vos ei frumentum adjudica-
turos, quod ipse relinquendum suaserat nautis, ut periret navi de-
mersa. Quod vel maximum signum est, id nihil ad eum attinere.
Quis enim suum frumentum deserendum suaderet iis qui id con-
servatum vellent? Quis non navigasset accepta conditione in Si-
ciliam, ubi res liquido probari posset? Atqui nec ita de vobis exi-
stimare poteram, fore ut pronunciaretis‚ isti de his rebus dandam
esse actionem, quae, ne huc perveherentur, ipse multis modis stu—
duisset prohibere. Primum suadendo nautis, ut eas relinquerent:
deinde, in Cephalenia laborando ne navis huc veheretur. Quid
enim fieri turpius aut iniquius queat, quam, cum Cephalenii pro-
nunciarint, ut Atheniensium merces incolumes essent, navim huc
pervehendam, vos qui sitis Athenienses ea quae civium sunt iis
qui submergere conati sunt tradere? et quae iste ne huc per-
veherentur avertere omnino studuit, de iis dare isti actionem? Absit,

” o Jupiter et dii. Recita mihi quid exceperim.

EXC E PTIO.
Recita etiam legem.

