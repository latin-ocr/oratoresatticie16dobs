628 ADVERSUS LEOCHAREM.

11. Defuncto enim Leocrate, et sunere ei facto, nobis in posses-
sionem euntibus propterea quod vir ille et coelebs et orbus deces-
sisset, eduxit nos Leostratus‚ sua esse asserens: ac quod nos de·
functo justa persolvere prohibuit, cum ipse pater illius esset,
excusationem fortassis habet, quanquam iniquum erat id facinus.
Ei enirn qui natura pater est curationem mandari funeris par „
est: deinde tamen etiam necessariis nobis, quorum ratione ado-
ptionis cognatus erat defunctus. Postquam autem justa perso-
luta fuerunt, qua lege ostendet, se, deserta familia, nos genere pro-
ximos dejecisse bonis? Eo scilicet quod defuncti pater erat? At-
qui reversus erat in paternam familiam, neque Jam ejus patrimonii,
in quo reliquerat filium, dominus. Quod ni ita est, quae legum est
utilitas? Facta igitur dejectione, ut plurima omittamus, actionem
apud praetorem de haereditate instituimus, cum neque natura, ut
dixi, ullus esset defuncto filius, neque adoptio facta legibus. Post
haec Leostratus sacramento certat, asserens se illius Archiadae esse
filium, neque cogitans vel se redisse in Eleusinios, vel adoptivos non
ipsos a semetipsis, sed ab adoptantibus constitui: verum illud,
opinor, omnino in animum induxerat suum, oportere se quo jure
quaque injuria appetere aliena. Ac primum in Otrynensium con-
cionalem tabulam se inscribere, cum esset Eleusinius, conabatur,
idque procurabat: deinde priusquam in Otrynenses relatus esset,
particeps esse studebat communium rerum, tantumque designare
facinus impellente avaritia instituebat. Quo nos animadverso, fa-
ctum id testibus adhibitis prohibuimus: postulantes ut haereditate
prius apud vos disceptaretur, quam ad Archiadae nomen quisquam
adoptaretur. Prohibitus autem, et injuriarum et ad tabulam et in
foro magistratuum convictus, coram multis, nihil vi agendum cen-
suit, cum se vestris legibus calliditate et opibus fore superiorem
speraret. ⁸

12. Ejus rei argumentum quodnam est? Convocatis paucis Otry-
nensibus et tribuno plebis persuadet, cum album apertum fuerit, ut
inscribatur: ac postea venit in magnis Panathenaeis sub distribu-
tionem ad theatralem pecuniam3 cumque alii populares acciperent,
petebat ut et sibi daretur, utque in album nomine Archiadae inscri-
beretur. Cum vero nos testificaremur, et non ferendum id esse
alii dicerent, abiit nec inscriptus nec theatrali accepta.pecunia.
Eum igitur qui contra decretum vestrum theatralem pecuniam po-
stulat, priusquam in Otrynenses inscribatur, si alterius municipii
sit, non putatis haereditatem contra leges petiturum? Est vero cre-
dibile, qui tam iniquas praerogativas ad explendam avaritiam suam
ante judicii cognitionem molitur, eum causa niti? Nam qui pecu-
niam theatralem inique postulavit, is de haeredi-tate nimirum eodem
est animo. Quin praetorem etiam actione ex sponso decepit, et

