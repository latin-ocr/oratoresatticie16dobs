ADVERSUS PHORMIONEM. 533

mille nongentas viginti? Cum ei liceret ultro citroque creditum
Athenis reddere argentum, Bospori redderet, tredecim minis am-
plius?

9. Itane iis qui illo usque mutuarant vix sortem reddidisti, qui
et navigarant tecum et assidue te urgebant: huic vero absenti non
modo sortem et usuras reddebas, sed etiam mulctam syngraphae
inscriptam dependebas, nulla cogente necessitate? Illos non vere-
baris, quibus syngraphae in Bosporo mutui exactionem dabant:
hunc curasse te dicis, quem ab ipso lare, ut aiunt, statim fallebas‚
non impositis mercibus in navem quod syngrapha jubebat Athenis
soluturus? Cum nunc in mercatu, ubi contractus factus est, non
dubites fraudare creditorem: Bospori plura te praestitisse dicis
quam jus postularit, ubi poenas daturus non eras?

10. Cum reliqui omnes qui ultro mutuantur e mercatibus sol·
ventes, multos advocent, testificantes pecuniam periculo creditoris
vehi: tu ejus unius testimonio niteris qui est tibi socius injuriarum,
nec puero nostro adhibito qui Bospori agebat, neque socio, neque
literis redditis quas ad eos dedimus, quibus continebatur, ut quic-
quid ageres, observarent? Quid autem‚ Athenienses, non faceret is,
qui acceptas literas non ita ut rectum et aequum est reddidit?
Qui ejus malitiam ex istis factis non cognoscere non potestis?
Atqui, 0 dii immortales! decebat utique tantum auri reddentem,

et plus quam creditum fuerat, celebre id in mercatu reddereet
omnes homines advocare, in primis autem puerum hujus et socium.

Omnes enim profecto nostis, mutuari solere istos coram paucis:
cum reddunt, multos adhibere testes, ut boni viri esse in praestandis
pactis et conventis videantur. Tibi vero qui et mutuum et utras-
que usuras redderes, argento ultro tantum usus, et alias tredecim
minas adjiceres, non multi fuere testes adhibendi? Quo facto,
nemo navigantium majore in admiratione fuisset. Tu autem nedum
multos fecisti testes, sed, tanquam injuriam faceres, sic omnes
homines latere studuisti. Quod si mihi, qui mutuo dederam, red-
didisses, nihil opus fuisset testibus, sublata enim syngrapha te
omni contractu liberassem ε nunc haud mihi sed alteri pro me red-
didisti, nec Athenis, sed Bospori, cum et syngrapha mihi abs te
data Athenis sita esset, et is, cui aurum reddebas, et mortalis et
tantum pelagus trajecturus esset, testem adhibuisti neminem, vel
servum vel ingenuum.

ll. At enim syngrapha, inquit, me naviculario jubebat aurum
reddere. Sed eadem te nec testes advocare, nec literas reddere
prohibebat. Cum hi duas syngraphas tecum fecerint de contractu,
ut qui tibi maxime diffiderent: tu solus soli tc naviculario aurum
dedisse dicis, quamvis scires Athenis contra tc repositam esse syn-

