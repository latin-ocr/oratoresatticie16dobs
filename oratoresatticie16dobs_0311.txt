EXORDIA CONCIONUM. 811

IX.

Si scitis, Athenienses, quid de rebus istis factu sit optimum,
peccatum est eas ad deliberandum proponere : nam quae ipsi ante
auditas sententias tanquam optima probatis, quorsum eisdem audi-
endis frustra obtundi attinet? Sin consideratis et deliberatis, quasi
ex his quae dicentur statuendum sit, non rectum est si qui velint
eis non facere dicendi potestatem. Sic enim fit ut ab aliis, si quid
utile excogitarunt, eo vos omnino privemini τ’ alii, omissis his quae
in animo habebant, ea suadeant quae vos cupere opinantur. Est
autem eorum qui errare volunt, adigere oratorem ad ea quae vos
vultis dicenda3 deliberantium, audire quae ejus sit sententia, eaque
si recta sit uti. Dico autem haec, non quod his quae vobis placent
contraria suadere velim: sed quia illud scio, si contradicentes
audire noletis, eos dicturos vos esse deceptos; sin audieritis et as-
sensi non fueritis, mox apparebit eos deteriora dedisse consilia.

X.

Arbitror omnes vos, Athenienses, intelligere, vos hodie conve-
nisse non ut ullum maleficium puniatis, sed ut de negotiis istis
deliberetis„ Accusationes igitur omnes differendae sunt, ac tum
apud vos dicendum contra eum quem sibi unusquisque oppugnan-
dum censebit, cum judicium de aliquo faciemus: quod si quis
utile aliquid dictu aut conducibile habet, id nunc pronunciet. Nam
accusare eorum est, qui res gestas culpant: consilii vero capiendi
deliberatio de rebus praesentibus aut futuris instituitur. Proinde
non convicii aut reprehensionis hoc tempuS, sed dandi consilii mihi
esse videtur. Dabo igitur operam ne ipse id committam, in quo
alios reprehendo; et, ut quae in praesentia factu utilissima censeo,
suadeam.

ΧΙ.

Neminem negaturum opinor, Athenienses, improbi et malevoli
esse hominis, sic aliquem ex magistratibus vel amare vel odisse,
ut, neglecta reipub. utilitate, conciones partim ex odio, partim ex
aemulatione habeat: quae quidam conscenso suggestu faciunt. Ego
vero his tantum dicam, eos videri mihi, etsi tale aliquid fecerunt,
non summum peccatum commisisse, sed illud esse gravissimum,
quod prae se ferunt se nunquam etiam aliter facere paratos esse:
vobis autem suaserim, ne, abjecta vestri cura, satis id esse putetis,
sumere de istis poenas, ubi vobis visum fuerit, nisi etiam eis ob-
sistatis summis viribus, et quemadmodum de Repub. deliberantes
decet, privatis contentionibus sublatis, quid publice maxime pro-
futurum sit consideretis: cogitandum enim est, neque unum,

