68 DE MALE GESTA LEGATIONE.

etiam atque etiam commendatos habeatis, neque inimicis et effoe‘-
minati ac mulierosi hominis iracundiae tradatis.

56. Oro porro, et supplex petO, primum a diis immortalibus, uti
me conservent, secundo loco a vobis, qui ferendi suffragii jus ha-
betis, apud quos ego singula erimina quantum quidem meminisse
potui, refutavi. Conservate igitur me, neque orationum scriptori
et improbo Scythae me tradite. Et qui vestrum patres suntliberorum, ,
aut qui fratres natu minores magnifacitis, recordamini, me immor-
talem ad modestiam adhortationem accusatione Timarchi reliquisse:
a ceteris autem omnibus, erga quos me comem praebui, cum for-
tuna sim plebeius et mediocrium similis, in civilibus autem certa-
minibus solus ceterorum contra vos non conspirarim, peto salutem,
summa erga rempublicam benevolentia legatione functus, et solus
calumniatorum tumultum perpessus, quem multi jam, qui in bellis
egregia facinora edidere, non sustinuerunt. Neque enim terribilis
est interitus, sed contumelia in morte est metuenda.

57. Quanta vero miseria est, inimici insultantis vultum intueri,
et ejus probra auribus accipere? Sed tamen in discrimen ventum
est, vita mea est periculis exposita. Apud vos sum educatus, in
vestris congressibus sum versatus, cum nemine vestrum propter
meas voluptates pejus agitur, neque patria quisquam privatus est
me accusatore, cum in municipiis civium recensiones fierent, neque
ob gestum magistratum in periculum veni. Sed ubi pauca dixero,
descendam.

58. Illud, Athenienses, in potestate mea fuit, ut nulla vos affi-
cerem injuria: ne vero in crimen venirem, id penes fortunam fuit,
quae me cum homine calumniatore, eoque barbaro, conflictari coegit,
qui, neque sacrorum, neque libationum, nec mensae communis ha-
bita ratione, sed iis qui in posterum adversari ei possent terrore
injecto, adest, falsa contra nos accusatione concinnata. Quod si
eos conservare volueritis, qui pacem vestramque securitatem de-
fenderunt, multi erunt, qui reipublicae commoda tueri velint, et ala—
criter pro vobis decertare.

59. Peto autem, ut advocatus mihi esse dignetur, e viris modestis
et in republica versatis, Eubulus, ex imperatoriis Phocio, qui prae-
terea etiam justitia omnibus antecellit, ex amicis et aequalibus meis
NausicleS, ceterique omnes, quibus ego familiariter usus, atque in
iisdem studiis versatus sum. Ac mea quidem oratio jam absoluta
est : corpus autem meum vobis, et a me traditur, et a lege.

