744 ADVERSUS EUBULIDEM.

veraces esse dicetis, vobis exhibebo, et convicia criminaque refu-
tabo: et a vobis, his auditis petam, si vobis civis et factionibus
oppressus videbor, ut me servetis, sin minus, ut id agatis, quod
vobis pium esse videatur. Hinc autem auspicabor. Perstrinxe-
runt patrem meum peregrinitatis: captum autem eum sub Dece-
licum bellum ab hostibus, et Leucadem venditum, cum in Lean-
drum histrionem incidisset, ad suos longe post esse reversum in-x
columem, praeterierunt. Sed quasi nobis propter illa infortunia
pereundum sit, peregrinitatis eum accusarunt. Ego vero per haec
ipsa potissimum ostendam, eum Atheniensem fuisse. Ac primum
de ejus et captivitate, et redemptione testes vobis producam ε deinde
eum reversum, a patruis facultatum partem accepisse: postea, nec
inmunicipibus, nec in curialibus, nec alibi usquam ob sermonis
peregrinitatem, ut peregrinum ab ullo esse accusatum, age cape
testimonia.

TESTIMONIA.

De captivitate quidem, et ineolumi patris mei reditu in urbem, au-
distis. Eum autem vestrum fuisse civem—rei enim veritas ita se
habet—-‚ testes voco ex cognatis patris rnei quisunt superstites.
Primum autem Thucritidem mihi voca, et Charisiadem. Horum
enim pater Charisius, frater fuit avi mei Thucritidae, et Lysaretae
aviae meae, et patruus patris mei: sororem enim duxerat avus meus
non uterinam. Deinde Niciadem. Nam ejus quoque pater Ly-
sanias frater fuit Thucritidae et Lysaretae, et patris mei patruus.
Post Nicostratum. Nam ejus quoque pater Niciades, nepos ex
fratre fuit avi mei et aviae, et patri meo consobrinus. Voca mihi
hos omnes. Tu vero siste aquam.

TESTES.

Qui igitur a viris patri meo cognati fuerunt, eos audivistis, et testi-
ficantes et dejerantes‚ patrem meum necessarium eis et cognatum
fuisse, quorum utique nemo in conspectu eorum, qui falsi testi-
monii ei conscii essent, exitium sibi imprecatus pejerabit. Cape et
illorum qui patri a mulieribus cognati sunt, testimonia.

TESTIMONIA.

Qui igitur e cognatis mei patris, tam a viris quam a mulieribus,
superstites sunt, eos testificantes audivistis, eum utrinque fuisse
Atheniensem, et sine controversia jus habuisse civitatis. Voce

mihi et curiales et deinde gentiles.

