CONTRA CONONEM. 721

TESTIMONIA.

· 5. Me igitur non mediocribus et levibus plagis acceptiS, sed in
extremum discrimen adductum per istorum contumeliam et pro-
tervitatem, actionem multo quam conveniebat instituisse leviorem,
perspicuum vobis arbitror esse factum : vestrum autem mirari quos-
dam existimo, quid tandem illud sit quod Conon ad haec dicere sit
ausurus. In primis igitur dicam vobis ea, per quae eum audio, re
a contumelia et iis quae facta sunt abducta, operam daturum ut eam
in jocum ludumque convertat, et multos esse in urbe honestorum
virorum filios, qui ludibrii causa, ut homines adolescentes, varia
sibi mutuo cognomina fecerint, quique alios priapos alios helluones
vocent, quorum nonnulli meretriculas adament; ex eorum numero
suum quoque filium esse, et saepe ob scortum et dedisse et acce-
pisse plagas; et haec esse adolescentum: nos vero fratres omnes
tum ebriosos et protervos, tum morosos et acerbos esse dicturum.

6. Ego vero, judiees, curn accepta mala graviter feram, nihilo
oequiore animo paterer neque, si dicere liceat, minore me affectum
esse contumelia putarem, si Conon ista vere in nos dicere videretur,
eaque vestra ignorantia esset, ut unumquemque talem, qualis aut
ipse praedicatione sua aut aliorum criminatione perhiberetur, ex·
istimaretis: neque ulla modestis hominibus quotidianae vitae et
studiorum esset utilitas. Neque enim nostra vel ebrietas vel pro-
tervitas ab ullo mortalium est conspecta: neque nos morose facere
putamus, si factas nobis injurias jure ulcisci studeamus. Priaporum
autem et helluonum cognomina istius filiis non invidemus: atque
ego deos precor, ut in Cononis filios et haec et hujus generis omnia
vertantur. Isti enim sunt qui se Priapo initient, et ea agant, quae
ne dici quidem sine magno pudore queunt, tantum abest ut ab ho-
mine modesto fieri debeant.

7. Sed quid ista ad me? Ego vero mirabor, si ulla causa aut
excusatio talis invenietur, ut aliquis et sactae contumeliae et pulsa-
tionis convictus non det poenas. Leges enim longe contra, ne vel
necessariae causae plures inciderent, providerunt, veluti—necesse
enim habeo et haec quaerere et sciscitari—sunt convicii actiones:
eas igitur dari propterea dicunt, ut ne conviciis incensus alius alium
verberare instituat. Rursus pulsationis actiones sunt: eas etiam
audio propvea dari, ne quisquam, si sit imbecillior, lapide aut
simili aliquo telo se defendat, sed vindictam legum exspectet. Sunt
et vulneris actiones, ne quibus vulneratis caedes fiant. Convieium,
quod minimum est, ante postremum et atrocissimum ea de causa
provisum est opinor, ne caedes fieret, neve paullatim a conviciis
acl verbera, a verberibus ad vulnera, a vulneribus ad caedes pro-

4 z

